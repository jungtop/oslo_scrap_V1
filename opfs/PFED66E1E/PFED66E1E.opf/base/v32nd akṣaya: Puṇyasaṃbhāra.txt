32nd akṣaya: Puṇyasaṃbhāra

32nd Imperishable: Accumulation of Merit.


de la byaṅ chub sems dpa’ rnams kyi bsod nams kyi tshogs mi zad pa gaṅ źe na?

tatra katamo bodhisattvānām akṣayaḥ puṇyasaṃbhāraḥ?

What then is the bodhisattvas’ imperishable accumulation of merit?

rtag par phoṅs pa med pa’i dbaṅ du byas nas de la byaṅ chub sems dpa’ rnams kyi bsod nams kyi tshogs mi zad pa gaṅ źe na? źes bya ba la sogs pa gsuṅs so – "With reference to what [the bodhisattva] never worried by poverty (nityāvighātin) is, it is said ..."


’di lta ste: sbyin pa las byuṅ ba’i bsod nams bya ba’i dṅos po daṅ;tshul khrims daṅ bsgom pa las byuṅ ba’i bsod nams bya ba’i dṅos po daṅ;byams pa’i sems la sñoms par ’jug pa daṅ;sñiṅ rje chen po’i sbyor ba daṅ;dge ba thams cad rtsom pa daṅ;bdag daṅ gźan gyi sdig pa bśags pa daṅ;slob pa daṅ mi slob pa thams cad daṅ, raṅ saṅs rgyas daṅ, sems daṅ po bskyed pa daṅ, phyir mi ldog pa daṅ, skye ba gcig gis thogs pa’i byaṅ chub sems dpa’ rnams kyi dus gsum du yaṅ dag par bsgrubs pa’i bsod nams la rjes su yi raṅ ba daṅ ldan pa’i bsod nams bya ba’i dṅos po daṅ;slob pa daṅ mi slob pa thams cad daṅ, raṅ saṅs rgyas daṅ, sems daṅ po bskyed pa daṅ, phyir mi ldog pa daṅ, skye ba gcig gis thogs pa’i byaṅ chub sems dpa’ rnams kyi byaṅ chub tu sems bskyed pa la rjes su yi raṅ ba daṅ ldan pa’i bsod nams bya ba’i dṅos po daṅ;’das pa daṅ, ma byon pa daṅ, da ltar byuṅ ba’i saṅs rgyas bcom ldan ’das rnams kyi dge ba’i rtsa ba thams cad la rjes su yi raṅ ba daṅ ldan pa’i bsod nams bya ba’i dṅos po daṅ;saṅs rgyas thams cad daṅ, byaṅ chub sems dpa’ thams cad daṅ, ’phags pa thams cad daṅ, slob pa daṅ mi slob pa thams cad la chos kyi sbyin pa gsol ba daṅ, sku tshe bsriṅ bar gsol ba daṅ ldan pa’i bsod nams bya ba’i dṅos po daṅ;dge ba’i rtsa ba thams cad la rjes su yi raṅ ba daṅ, bskul ba daṅ, gsol ba gdab pa’i dge ba’i rtsa ba bsags pa rnams byaṅ chub tu bsṅo ba daṅ ldan pa’i bsod nams bya ba’i dṅos po daṅ;sems can byaṅ chub tu sems ma bskyed pa rnams byaṅ chub tu sems bskyed pa daṅ;byaṅ chub tu sems bskyed pa rnams la pha rol tu phyin pa’i lam ston pa daṅ;sems can dbul po rnams la loṅs spyod kyis yaṅ dag par sdud pa daṅ;sems can nad pa rnams la sman sbyin źiṅ g-yo med par rim gro byed pa daṅ;mthu chuṅ ba rnams la bzod pas bstan pa daṅ;ltuṅ ba mi ’chab pa daṅ;sdig pa ’chags pa daṅ;saṅs rgyas bcom ldan ’das bźugs pa daṅ yoṅs su mya ṅan las ’das pa rnams la mchod pa daṅ rim gro thams cad rtsom pa daṅ;mkhan po daṅ slob dpon dag la ston pa bźin du phaṅs par ’dzin pa daṅ;chos rnams la rin thaṅ med pa’i rin po che tshol ba ltar brtson pa daṅ;chos smra ba rnams la saṅs rgyas bźin du phaṅs par ’dzin pa daṅ;dpag tshad brgyar yaṅ soṅ źiṅ dam pa’i chos mñan pa la mi ṅoms pa daṅ;chos la slob dpon gyi dpe mkhyud med pa daṅ;zaṅ ziṅ med par chos sbyin pa daṅ;chos la rin thaṅ med pa’i rin po che chen po bźin du phaṅs par ’dzin pa daṅ;pha ma la bsñen bkur byed pa daṅ;byas pa gzo ba daṅ;byas pa tshor ba daṅ;byas nas mi ’gyod pa daṅ;bsod nams gsogs pas mi ṅoms pa daṅ;lus bsdams pas lus kyi tshul ’chos pa med pa daṅ;ṅag bsdams pas ṅag gi tshul ’chos pa med pa daṅ;yid bsdams pas yid kyi tshul ’chos pa med pa daṅ;de bźin gśegs pa’i mchod rten rab tu ’jog pas tshaṅs pa’i bsod nams yoṅs su ’dzin pa daṅ;gtan pa med pa’i mchod sbyin byed pas, mtshan yoṅs su rdzogs par byed pa daṅ;dge ba’i rtsa ba’i tshogs sna tshogs bsags pas, dpe byad bzaṅ po yoṅs su rdzogs par byed pa daṅ;ṅa rgyal med pas, lus brgyan pa daṅ;ṅag gi ñes pa thams cad spaṅs pas, ṅag brgyan pa daṅ;sems can thams cad la khoṅ khro ba med pa’i sems kyis, sems brgyan pa daṅ;mṅon par śes pas rnam par ’phrul pas, saṅs rgyas kyi źiṅ gi rgyan du ’gyur ba daṅ;’dod chags daṅ bral ba’i chos ñid kyis, chos kyi rgyan du ’gyur ba daṅ;phra ma med pa daṅ, źe gcod pa med pa daṅ, ’gyod pa’i tshig mi smra bas, ’khor gyi rgyan du ’gyur ba daṅ;brjod pa la ser sna med par byed pas, chos bzuṅ bar ’gyur ba daṅ;’bras bu yod pa’i chos ston pas, rab tu dga’ nas legs so, źes bya ba byin pa daṅ;legs par bśad pa la rtog pas, sgrib pa rnam par spoṅ ba daṅ;ṅes par ’byin pa’i chos mñan pa’i phyir, bsti staṅ du byas te chos mñan pa daṅ;saṅs rgyas bcom ldan ’das rnams la brtul źugs kyi nags tshal phul bas, byaṅ chub kyi śiṅ gi rgyan du ’gyur ba daṅ;saṅs rgyas bcom ldan ’das rnams kyi dge ba’i rtsa ba thams cad sṅon du ’gro bas, byaṅ chub kyi sñiṅ po’i rgyan du ’gyur ba daṅ;las daṅ ñon moṅs pa thams cad kyis ma gos pas, skye ba daṅ śi ’pho yoṅs su dag pa daṅ;rin po che daṅ phaṅs pa’i dṅos po thams cad la mi lta bar yoṅs su gtoṅ bas, lag na rin po che ’thob pa daṅ;gter mi zad pa rab tu byin pas, loṅs spyod mi zad pa daṅ;bźin ’dzum źiṅ khro gñer med pas, sems can rnams mthoṅ ma thag tu dga’ bar ’gyur ba daṅ;sems can thams cad la ’od zer mñam par gtoṅ bas, mñam pa ñid kyi rgyan ’thob pa daṅ;ma lobs pa rnams la mi brñas pas, ’od bkod pa gtoṅ ba daṅ;tshul khrims kyi bsod nams bsags pas, skye ba yoṅs su dag pa daṅ;ltuṅ ba mi gleṅ bas, mṅal gyi gnas yoṅs su dag pa daṅ;dge ba bcu’i las kyi lam yoṅs su dag pas, lha daṅ mir skye ba daṅ;rjes su bstan pa thams cad la rnam par mi rtog pas, rnam par gnon pa don yod pa daṅ;chos thams cad la slob dpon gyi dpe mkhyud med pas, chos thams cad la dbaṅ ba daṅ;bsam pa yoṅs su dag pas, ’jig rten thams cad la dbaṅ ba daṅ;sems can yoṅs su dag par byed pas, raṅ gi saṅs rgyas kyi źiṅ yoṅs su dag pa daṅ;las kyi rnam par smin pa la rton pas, lhag pa’i bsam pa yoṅs su dag pa daṅ;ñi tshe ba’i spyod pa mi ’dod pas, saṅs rgyas kyi chos rgya chen po la mos pa daṅ;thams cad mkhyen pa ñid kyi sems mi gtoṅ bas, bsod nams thams cad yoṅs su ’dzin pa daṅ;dad pa sṅon du ’gro bas, nor bdun yoṅs su rdzogs par ’gyur ba daṅ;lus daṅ srog la mi lta bas, saṅs rgyas kyi chos yoṅs su ’dzin pa daṅ;sṅon dam bcas pa ñams ’og tu chud par byed pas, ’jig rten thams cad la mi slu ba daṅ;dge ba’i chos thams cad yoṅs su rdzogs par byed pas, saṅs rgyas kyi chos thams cad yoṅs su rdzogs par ’gyur ba daṅ;de ltar rgyu gaṅ daṅ gaṅ gis saṅs rgyas kyi chos thams cad yoṅs su rdzogs par ’gyur ba’i rgyu de daṅ de dag yaṅ dag par sgrub pa;’di ni, btsun pa śa ra dva ti’i bu, mdor na byaṅ chub sems dpa’ rnams kyi bsod nams kyi tshogs mi zad pa źes bya ste; rgya cher ni bskal pa’am, de bas kyaṅ lhag par bśad du yod do.

tad yathā dānamayaṃ puṇyakriyāvastu;śīlabhāvanāmayaṃ puṇyakriyāvastu;maitrīcittasamāpattiḥ;mahākaruṇāprayogaḥ;sarvakuśalārambhaḥ;ātmaparapāpadeśanā;sarvaśaikṣāśaikṣāṇāṃ pratyekabuddhānām prathamacittotpādikānām avaivartikānām ekajātipratibaddhānāṃ tryadhvasamudānītapuṇyānumodanāsahagataṃ puṇyakriyāvastu;sarvaśaikṣāśaikṣāṇāṃ pratyekabuddhānām prathamacittotpādikānām avaivartikānām ekajātipratibaddhānāṃ bodhicittotpādānumodanāsahagataṃ puṇyakriyāvastu;atītānām anāgatānāṃ pratyutpannānāṃ buddhānāṃ bhagavatāṃ sarvakuśalamūlānumodanāsahagataṃ puṇyakriyāvastu;sarvabuddhānāṃ sarvabodhisattvānāṃ sarvāryāṇāṃ sarvaśaikṣāśaikṣāṇāṃ dharmadānādhyeṣaṇāyuṣprataraṇādhyeṣaṇāsahagataṃ puṇyakriyāvastu;sarvakuśalamūlānumodanāpreṣaṇādhyeṣaṇākuśalamūlopacayānāṃ bodhaye pariṇāmanāsahagataṃ puṇyakriyāvastu;anutpāditabodhicittānāṃ sattvānāṃ bodhicittotpādaḥ;bodhicittotpāditānāṃ pāramitāmārgadeśanā;daridrāṇāṃ sattvānāṃ bhogasamudānayanatā;vyādhitānāṃ sattvānāṃ bhaiṣajyadānaṃ aśāṭhyopasthānatā;balena hīnānāṃ kṣāntideśanā;āpattyamrakṣatā;pāpadeśanā;tiṣṭhatāṃ parinirvṛtānāṃ ca buddhānām bhagavatāṃ sarvapūjopasthānārambhaḥ;śāstṛpremācāryopādhyāyeṣu;anargharatnaparyeṣṭyudyogo dharmeṣu;buddhaprema dharmabhāṇakeṣu;śatayojanāny api gatvā saddharmaśravaṇe ’tṛptatā;dharme ’nācāryamuṣṭiḥ;nirāmiṣadharmadānam;mahānargharatnaprema dharme;mātāpitṛparyupāsanatā;kṛtajñatā;kṛtaveditā;kṛtvānanutapyanā;atṛptatā puṇyopacayena;kāyasyākuhanatā kāyasaṃvareṇa;vāco ’kuhanatā vāgsaṃvareṇa;manaso ’kuhanatā manaḥsaṃvareṇa;brahmapuṇyaparigrahatā tathāgatacaityapratiṣṭhāpanena;lakṣaṇaparipūrir atyantayajñena;anuvyañjanaparipūrir nānākuśalamūlasaṃbhāropacayena;kāyālaṃkāro nirmāṇena;vāgalaṃkāro vāgdoṣotsarjanena;cittālaṃkāraḥ sarvasattveṣv apratihatacittena;buddhakṣetrālaṃkārabhūto ’bhijñāvikurvāṇena;dharmālaṃkārabhūto vigatarāgadharmatayā;parṣadalaṃkārabhūto ’paiśunyāpāruṣyākaukṛtyavacanena;dharmagrāhabhūta udāhṛte ’mātsaryeṇa;pramudya sādhukāradānam amoghadharmadeśanayā;nivaraṇavivarjanaḥ subhāṣitāvekṣaṇena;satkṛtya dharmaśravaṇatā nairyāṇikadharmaśravaṇatayā;bodhivṛkṣālaṃkārabhūto buddhānāṃ bhagavatāṃ vratavanānupradānena;bodhimaṇḍālaṃkārabhūto buddhānāṃ bhagavatāṃ sarvakuśalamūlapūrvaṃgamena;cyutyupapattipariśuddhiḥ sarvakarmakleśānupalepena;ratnapāṇiprāptiḥ sarvaratnapriyavastvanapekṣaparityāgena;akṣayabhogo ’kṣayanidhānapradānena;sahadarśanena sarvasattvakāntatā smitamukhāpagatabhṛkuṭyā;samatālaṃkāraprāptiḥ sarvasattveṣu samaraśmipramocanena;prabhāvyūhapramocanam aśikṣitānām anavamanyanayā;upapattipariśuddhiḥ śīlapuṇyopacayena;garbhasthānapariśuddhir āpattyapaṃsanena;devamānuṣajātir daśakuśalakarmapathapariśuddhyā;amoghavikrāntiḥ sarvānuśāsanīṣv avikalpena;sarvadharmavaśitā sarvadharmeṣv anācāryamuṣṭyā;sarvalokavaśitā pariśuddhāśayena;svabuddhakṣetrapariśuddhiḥ sattvapariśodhanena;adhyāśayapariśuddhiḥ karmavipākapratisaraṇena;udārabuddhadharmādhimuktiḥ prādeśakārāspṛhaṇena;sarvapuṇyaparigrahaḥ sarvajñatācittānutsarjanena;saptadhanaparipūriḥ śraddhāpūrvaṃgamena;buddhadharmaparigrahaḥ kāyajīvānapekṣayā;avisaṃvādaḥ sarvalokeṣu pūrvapratijñāsamuttāraṇena;sarvabuddhadharmaparipūraṇabhūtaḥ sarvakuśaladharmaparipūryā.evaṃ yair yair hetubhiḥ sarvabuddhadharmāḥ paripūryante tān tān hetūn samudānayati.ayam ucyate saṃkṣepeṇa, bhadanta śāradvatīputra, bodhisattvānām akṣayaḥ puṇyasaṃbhāro, vistareṇa kalpaṃ vā kalpāvaśeṣaṃ vā bhāṣā bhavet.

The item of meritorious action consisting in generosity;the item of meritorious action consisting in morality and [the item of meritorious action consisting in] meditational self-cultivation;the state of concentration on friendly thoughts;the practice of great compassion;undertaking all good;confessing one’s own sins and making others do the same;the item of meritorious action caused by joy in the merit accumulated in the three times by all those to be trained and those who have completed their training, the isolated buddhas and the bodhisattvas who have produced the thought of awakening for the first time, those never to turn back and those hindered by only one birth;the item of meritorious action caused by joy in the production of the thought of awakening in all those to be trained and those who have completed their training, the isolated buddhas and the bodhisattvas who have produced the thought of awakening for the first time, those never to turn back and those hindered by only one birth;the item of meritorious action caused by joy in all the roots of good of all the Awakened Lords in the past, future and present;the item of meritorious action caused by prayers for the gift of religion, prayers for prolonging the life of all Buddhas [so that they will not enter extinction (nirvāṇa), but turn the wheel of religion], all bodhisattvas, all holy persons, both those to be trained and those who have completed their training;the item of meritorious action caused by the transformation into awakening of the roots of good accumulated through that joy, those requests and prayers concerned with all the roots of the good;(p. 120) making beings who have not done so produce the thought of awakening;teaching the way of the perfections to those who have produced the thought of awakening;providing food for the poor;giving medicine and treatment to the sick without fraud [but giving help from one’s innermost being (majjāgatasahakārin) ];showing tolerance to the weak;not concealing one’s own mistakes [admitting it to others when one has broken rules in the moral code];confessing sins;paying honour to and serving the Awakened Lords, both those staying in the world and those extinguished;love for teachers and preceptors as for the Teacher [helping you out of existence (saṃsāra) ];exertion in seeking religious teachings as if they were an invaluable gem;love for preachers of religion as for the Buddhas;never having enough of the hearing of true religion even after having gone a hundred yojanas;(p. 121) no secrecy of teachers concerning religion;giving the gift of religion without a view to profit;love for religion like love for a great, invaluable gem;honouring one’s father and mother;gratitude [by returning any good service rendered];thankfulness [by acknowledging and not forgetting a service rendered];no regret after having acted [thinking it is a mistake after returning a favour];never having enough of piling up merit;no hypocrisy with a basis in the body [claiming to have qualities one does not have] through having constrained the body with vows;no hypocrisy with a basis in speech through having constrained speech with vows;no hypocrisy with a basis in mind through having constrained the mind with vows;attaining merit like Brahmā [and thus getting born in his heaven after death, attaining merit to attain extinction (nirvāṇa) ] by erecting shrines dedicated to the Tathāgatas;fulfilling the characteristics of a great man through endless offerings;fulfilling the marks of beauty by piling up the accumulation of various roots of good;adorning the body with the absence of conceit [because of being great or because of being small, etc.];adorning speech with the elimination of the imperfections of speech;adorning thought with the absence of violent thought towards any being;turning into an adornment of the buddha-field because of miracles through supernormal knowledge;turning into an adornment of religion through a state of no cupidity;turning into an adornment of the congregation through the absence of slanderous, harsh or wicked speech;becoming the acceptance of religion through having no envy for what is taught;[the merit that stems from the utterances of] giving compliments, rejoicing because of the unfailing teaching of religion;getting rid of the [five] hindrances through understanding the well-spoken words [of the Tathāgatas];listening to religious teachings after honouring them since they are the religious teachings that lead one out of the world;turning into an adornment of the tree of awakening by giving groves for religious practice to the Awakened Lords;turning into an adornment of the place of awakening since all the roots of good of the Awakened Lords go before it;purity of death and birth by not being made impure by any action or vice;attaining [the wheel of power of a universal monarch adorned with the seven kinds of] riches in the hand by giving with no regard for wealth or what is dear to oneself;imperishable pleasure [in lives to come] through giving from imperishable treasures [in this life];being loved instantly by all beings through having a smiling and unfrowning face;attaining the adornment of sameness by emitting rays of light similarly on all beings [that is, having intentions of friendliness (maitrī) and compassion (karuṇā) similarly towards all];emitting the splendour of light by not despising the untrained;purity of birth by accumulating the merit of morality;purity of womb [being born spontaneously (upapāduka) ] by not blaming sins [but curing one’s own and others’ sins according to religion];birth among gods and men by purification through the ten ways of good actions;unfailing courage because of the absence of thought-constructions concerning the teaching;power over all moments of existence by no teachers’ secrecy concerning any moment of existence;power over all the world by true intentions;purity of one’s own buddhafield by purifying beings;purity of determination through relying on the maturation of actions [knowing that any good and bad that arise come from the maturation of one’s own action, so that one has pure determination in showing friendliness (maitrī) and no ill-will towards others];confidence in the exalted religion of the Buddhas through having no wish for limited practices [like those of the disciples and isolated buddhas which are practised only for the sake of oneself];embracing all merit through never giving up the thought of omniscience;fulfilment of the seven riches through being impelled by faith;embracing the religion of the Buddhas through having no regard for body or life;not breaking one’s word in any world by fulfilling one’s earlier promises [that is, one’s thought of awakening intending to liberate all beings to complete awakening];fulfilling the teachings of a Buddha by fulfilling all the good moments of existence.Thus he accumulates the causes by which all the qualities of the Buddhas are fulfilled.This, in short, reverend Śāradvatīputra, is what is known as the bodhisattvas’ imperishable accumulation of merit, which would take a world-age or more to expound in full.

’di lta ste sbyin pa las byuṅ ba’i bsod nams bya ba’i dṅos po daṅ źes bya ba ni 1) gaṅ, 2) gaṅ gis, 3) gaṅ la, 4) ji ltar, 5) gaṅ gi phyir. sbyin pa ni sbyin pa’i bsod nams bya ba’i dṅos po’o. de la 1) gaṅ sbyin pa ni phyi daṅ naṅ gi dṅos po sbyin pa’o. 2) gaṅ gis sbyin pa ni ’dod ma chags pa la sogs pa’i sems kyis sbyin pa’o. 3) gaṅ la sbyin pa ni yon tan can gyi źiṅ daṅ, phan btags pa’i źiṅ daṅ, sdug bsṅal ba’i źiṅ la sbyin pa’o. 4) ji ltar sbyin pa ni raṅ gi lag nas dus su gus par byas te sbyin pa’o. 5) gaṅ gi phyir sbyin pa ni mchod pa daṅ phan par ’dod pa’i phyir sbyin pa’o.tshul khrims las byuṅ ba’i bsod nams bya ba’i dṅos po źes bya ba yan lag drug daṅ ldan pa’i tshul khrims ni tshul khrims las bsod nams bya ba’i dṅos po ste, yan lag drug po gaṅ źe na? 1) tshul khrims daṅ ldan par gnas pa daṅ, 2) so sor thar pa’i sdom pas bsdoms pa daṅ, 3) cho ga daṅ 4) spyod yul phun sum tshogs pa daṅ, 5) kha na ma tho ba phra rab tsam la yaṅ ’jigs par lta ba daṅ, 6) bslab pa’i gźi rnams yaṅ dag par blaṅs nas slob pa źes gsuṅs so. bsgoms pa las byuṅ ba’i bsod nams kyi dṅos po ni gaṅ bsam gtan daṅ goms par ’jug pa’i mtshan ñid mñam par gźag pa’i dge ba rnams so; yaṅ na, chos rnams yaṅ nas yaṅ du sems la goms śiṅ ’dris par byas pa las byuṅ ba’i bsod nams ni bsgoms pa las byuṅ ba’i bsod nams bya ba’i dṅos po’o.byams pa’i sems la sñoms par ’jug pa ni byams pa grub par bya ba’i phyir byams pa’i tiṅ ṅe ’dzin la sñoms par ’jug pa las byuṅ ba’am, byams pa’i sems kyis sems can thams cad la sñoms par byed pa las byuṅ ba’i bsod nams so. de bźin du sñiṅ rje la sogs pa miṅ gis smos pa dge ba spyad pa las byuṅ ba’i bsod nams kyi tshogs źes bya’o.sñiṅ rje chen po’i sbyor ba daṅ źes bya ba ni sñiṅ rje chen po thob par bya ba’i phyir tiṅ ṅe ’dzin du źugs pa las byuṅ ba’i bsod nams sam, sñiṅ rje chen pos sems can thams cad kyi sdug bsṅal bsal bar bya’o źes dmigs pa las byuṅ ba’i bsod nams so.dge ba thams cad rtsom pa źes bya ba ni ’dod ma chags pa la sogs pa byas śiṅ byed pa las byuṅ ba’i bsod nams so.bdag daṅ gźan gyi sdig pa bśags pa źes bya ba ni bdag gis ’dod chags daṅ, źe sdaṅ daṅ, gti mug gi dbaṅ gis lus daṅ ṅag daṅ yid gsum gyi sgo nas srog gcod pa la sogs pa byas pa bśags pa daṅ, gźan gyis byas pa ’chags su bcug pa’i rgyu las byuṅ ba’i bsod nams so.sems daṅ po bskyed pa źes bya ba ni mos pas spyod pa’i dus na daṅ po byaṅ chub tu sems bskyed pa’am, sa daṅ po byaṅ chub tu sems bskyed pa’i byaṅ chub sems dpa’ rnams so, phyir mi ldog pa ni sa brgyad pa daṅ dgu pa la gnas pa’i byaṅ chub sems dpa’ rnams so, skye ba gcig gis thogs pa ni sa bcu pa’i byaṅ chub sems dpa’ rnams so, dus gsum du yaṅ dag par sgrub pa źes bya ba ni ’phags pa de dag gis dus gsum du sbyin pa daṅ tshul khrims la sogs pa’i bsod nams byas pa’o, de dag gi bsod nams la rjes su yi raṅ ba’i rgyu las byuṅ ba’i bsod nams la yaṅ bsod nams kyi tshogs źes bya’o.byaṅ chub tu sems bskyed pa źes bya ba’i skabs su ni ’phags pa de dag gis raṅ raṅ gi theg pa’i ’bras bu thob par bya ba’i phyir so so’i spyod pa brtsams par byaṅ chub tu sems bskyed pa’o.saṅs rgyas bcom ldan ’das kyi dge ba’i rtsa ba ni de bźin gśegs pa rnams la mṅa’ ba sbyin pa daṅ, tshul khrims daṅ, stobs daṅ, mi ’jigs pa la sogs pa’i dge ba rnams so, rjes su yi raṅ ba daṅ ldan pa źes bya ba la rjes su yi raṅ ba ni de dag gi dge ba’i rtsa ba daṅ dga’ ba daṅ mos pa skyed pa’o, ldan pa ni de’i rgyu las byuṅ bas so.chos kyi sbyin par gsol ba ni chos bśad ciṅ chos kyi ’khor lo bskor bar gsol ba’o, sku tshe bsriṅ bar gsol ba ni sems can gyi don du myaṅ ṅan las mi ’da’ źiṅ da duṅ ’jig rten du bźugs par gsol ba’o.byaṅ chub tu bsṅo ba daṅ ldan pa ni dge ba’i rtsa ba la rjes su yi raṅ ba daṅ, chos bśad par bskul ba daṅ, bźugs par gsol ba btab pa las byuṅ ba’i dge ba’i rtsa ba bsags pa rnams bla na med pa’i byaṅ chub thob par bya ba’i phyir bsṅos pa las skyes pa’i bsod nams kyi tshogs so.pha rol tu phyin pa’i lam ston pa daṅ źes bya ba ni pha rol tu phyin pa drug bśad nas de ñid spyod pa la btsud pa’o.yaṅ dag par sdud pa ni loṅs spyod thams cad la bkod pa nas dge ba la bźag pa’o.g-yo med par rim gro byed pa ni sñiṅ thag pa nas grogs byed pa’o.mthu chuṅ ba la bzod pas bstan pa ni sems can dman pa źan pa rnams kyis gnod pa byas kyaṅ slar gnod pa mi byed ciṅ khoṅ khro ba mi skye ba’o.ltuṅ ba mi ’chab pa ni tshul khrims yaṅ dag par blaṅs pa las ñams par gyur pa rnams gźan la mthol ba’o.sdig pa ’chags pa ni mtshams med pa la sogs pa’i sdig pa byas pa ’gyod pa’i yid kyis ’chags pa’o.bźugs pa ni da duṅ ’jig rten na bźugs pa’o, mya ṅan las ’das pa ni saṅs rgyas kyi bya ba mdzad nas mya ṅan las ’das pa’o; mchod pa ni gdugs daṅ rgyal mtshan daṅ na bza’ la sogs pas mchod pa’o, rim gro ni bskor ba daṅ phyag ’tshal ba la sogs pa byed pa’o.ston pa bźin du phaṅs par ’dzin pa ni ’khor ba las ’byin par byed pa’i ston pa phaṅs pa bźin du mkhan po daṅ slob dpon la yaṅ phaṅs par byed pa’o.rin po che tshol ba ltar brtson pa źes bya ba ni ji ltar rin thaṅ med pa’i rin po che rgya mtshor srog la ’bab pa la sogs pa’i sdug bsṅal rnams kyaṅ ñams su blaṅs nas bdog pa thams cad btaṅ ste riṅ du soṅ nas tshol ba la ’bad pa de bźin du chos rin po che yaṅ lus daṅ srog la yaṅ mi phaṅs par bya ste, śin tu riṅ du soṅ nas kyaṅ tshol ba la ’bad par byed pa’o.saṅs rgyas bźin du phaṅs par ’dzin pa źes bya ba ni saṅs rgyas daṅ ’dra bar chos ston pa rnams la yaṅ phaṅs par byed pa’o.dpag tshad brgyar źes bya ba ni mtshon pa’i tshig tsam du zad de, de bas kyaṅ riṅ du soṅ źiṅ chos ñan pa’o.dpe mkhyud med ces bya ba ni ji ltar thos pa’i chos rnams kyaṅ gźan la ma lus par ston ces bya ba’i tha tshig go.zaṅ ziṅ med par chos sbyin pa źes bya ba ni khe daṅ bkur sti la mi chags par chos ston ces bya ba’i don to.chos la rin thaṅ med pa źes bya ba ni ji ltar rin thaṅ med pa’i rin po che gces śiṅ phaṅs pa, de bźin du chos rin po che la yaṅ gces śiṅ phaṅs par byed pa’o.pha ma la bsñen bkur byed pa źes bya ba ni phan btags pa’i gnas yin pas bla ma daṅ btsun par ’dzin ciṅ bza’ ba daṅ bgo ba la sogs pas phan ’dogs par byed pa’o.byas pa gzo ba źes bya ba ni phan btags pa rnams la yaṅ phan ’dogs par byed pa’o; byas pa tshor ba ni phan btags pa śes śiṅ mi brjed pa’o. byas nas ’gyod pa med pa źes bya ba ni sems can gźan la phan btags pa daṅ dge ba byas rnams byas nas phyis byas pa ñes so źes ’gyod pa med pa’o.bsod nams gsogs pas mi ṅoms źes bya ba ni bsod nams kyi tshogs maṅ du bsags pa la chog mi śes pa’o.lus bsdams pa źes bya ba ni lus kyis srog gcod pa la sogs pa’i ñes pa mi ’byuṅ bar bsdams pas yon tan daṅ mi ldan yaṅ ldan pa ’dra bar tshul ’chos pa med pa’o; ṅag bsdams pa źes bya ba ni ṅag gi sgo nas brdzun daṅ tshig kyal ba la sogs pa mi ’byuṅ bar bsdams pas brdzun daṅ g-yo sgyu’i tshig sna tshogs mi smra ba’o; yid bsdams pa źes bya ba ni yid kyi sgo nas brnab sems daṅ gnod sems la sogs pa mi ’byuṅ bar bsdams pas brnab sems daṅ gnod sems kyi bsam pa daṅ g-yo sgyu’i bsam pa sna tshogs med pa’o.de bźin gśegs pa’i mchod rten rab tu ’jog pas tshaṅs pa’i bsod nams yoṅs su ’dzin pa źes bya ba ni saṅs rgyas bcom ldan ’das kyi mchod rten brtsigs pa daṅ byas pas mya ṅan las ’das par ’gyur ba’i bsod nams kyi tshogs bsags pa’o. rnam pa gcig tu na de bźin gśegs pa’i mchod rten gcig byas nas tshaṅs pa’i bsod nams bskyed pa’i phyir te, mdo las kyaṅ: spyan ras gzigs dbaṅ phyug rigs kyi bu’am rigs kyi bu mo dad pa can la la źig gis mi gnas pa’i phyogs su mchod rten ni skyu ru ra’i ’bru tsam, srog śiṅ khab tsam gdugs ni ba ku la’i lo ma tsam źig byas la, rten ciṅ ’brel bar ’byuṅ ba’i chos kyi dbyiṅs kyi tshigs su bcad pa naṅ du bcug na de tshaṅs pa’i bsod nams bskyed par ’gyur te, ’di ni śi ’phos śiṅ ’chi ba’i dus byas nas tshaṅs pa’i ’jig rten du skye bar ’gyur ro źes gsuṅs pa’i phyir ro.gtan pa med pa’i mchod sbyin byed pas mtshan yoṅs su rdzogs par byed pa źes bya ba ni dṅos po thams cad sems can thams cad la dus thams cad du gtoṅ ba ni gtan pa med pa’i mchod sbyin te, des skyes bu chen po’i mtshan sum cu rtsa gñis rdzogs par byed pa’o.dge ba’i rtsa ba’i tshogs źes bya ba’i goṅ du brtson ’grus kyi pha rol tu phyin pa’i skabs su sems can thams cad kyi dge ba’i rtsa ba gcig tu bsdus nas dad pas rjes su ’braṅ ba’i gaṅ zag gi dge ba’i rtsa ba’i brgya’i char yaṅ mi phod ces bya ba la sogs pa gsuṅs pa lta bu’i dge ba’i rtsa ba’i tshogs thams cad bsags pas dpe byad bzaṅ po kun rdzogs par byed pa’o.ṅa rgyal med pas źes bya ba ni che ba’i ṅa rgyal daṅ chuṅ ba’i ṅa rgyal la sogs pa spaṅs pas ’phral du yaṅ ’gyiṅ ba’i spyod lam mi mdzes pa med ces tshe rabs gźan du yaṅ lus mdzes pa thob par ’gyur bas na lus brgyan pa’o; ṅag gi ñes pa thams cad spaṅs źes bya ba ni brdzun la sogs pa’i ñes pa spaṅs pas ’phral du yaṅ tshig skyon can mi mdzes pa med pa daṅ, tshe rabs gźan du yaṅ de bźin gsegs pa’i dbyaṅs yan lag du ma daṅ ldan pa thob par ’gyur bas na ṅag brgyan pa’o; sems can thams cad la khoṅ khro ba med pa źes bya ba ni źe sdaṅ gi sems med pas ’phral du yaṅ gnod pa’i bsam pa dri ma can med ciṅ tshe rabs gźan du yaṅ źe sdaṅ med pa’i sems thob par ’gyur bas sems brgyan pa’o.mṅon par śes pas rnam par ’phrul pa ni mṅon par śes pa lṅa’i sgo nas rnam par ’phrul pa maṅ po bśad pa daṅ ldan pas saṅs rgyas kyi źiṅ bai ṭū rya’i kha dog la sogs pa daṅ, dpag bsam gyi śiṅ daṅ rin po che’i gźal yas khaṅ la sogs pa mdzes pa’i dṅos po phun sum tshogs par byed pas na saṅs rgyas kyi źiṅ gi rgyan du ’gyur ba’o; ’dod chags daṅ bral ba’i chos ñid ces bya ba la ’dod chags daṅ bral ba’i chos ñid ni mya ṅan las ’das pa’am, de bźin ñid kyi chos kyi dbyiṅs la bya ste, de khoṅ du chud pas bdag gis bśad pa’i chos thams cad kyaṅ bzaṅ ba’i phyir chos kyi rgyan du ’gyur ba’o, yaṅ na ’dod chags daṅ bral ba ñid chos kyi de bźin ñid daṅ mthun pa yin pas de skad ces bya’o; smras pa’i tshig rnams phan tshun skyel ba ni phra ma’o, ma smras pa’i tshig rnams phan tshun skyel bar byed pa ni ’byed pa’i tshig go, de lta bu med pas bdag gi ’khor kyaṅ g-yo med pa sgyu med pa draṅ po yon tan daṅ ldan pa śa stag daṅ ldan par ’gyur bas na ’khor gyi rgyan du ’gyur ba’o.brjod pa la ser sna med par byed pa źes bya ba ni chos bstan pa las ser sna med pas chos kyi snod daṅ chos gzuṅ ba’i ’os su gyur pa’i phyir chos gzuṅ bar ’gyur ba’o.legs so źes bya ba byin źes bya ba ni ’bras bu yod pa’i chos de bźin gsegs pa’i gsuṅ rab thob pas, rab tu dga’ nas legs so źes smra ba ñid bsod nams yin pa’i phyir ro.legs par bśad pa la rtog pa źes bya ba ni de bźin gśegs pas gsuṅs pa thog mar yaṅ dge bar du yaṅ dge tha mar yaṅ dge ba’i chos bśad pa rtog pas sgrib pa lṅa skye ba’i skabs med par byed pa ni rnam par spoṅ ba’o.ṅes par ’byin pa’i chos ni ’phags pa’i lam ste, khams gsum nas ṅes par ’byin pa’i phyir ro, de bsti staṅ du byas te ñan pa ñid kyi bsod nams kyi tshogs yin no.dka’ thub bsgom pa’i nags tshal ni brtul źugs kyi nags tshal lo, byaṅ chub kyi śiṅ gi rgyan ni byaṅ chub kyi śiṅ druṅ du mṅon par byaṅ chub par ’gyur ba’i rgyu bsod nams daṅ ye śes kyi tshogs sam, mṅon par byaṅ chub ñid byaṅ chub kyi śiṅ gi rgyan no.dge ba’i rtsa ba thams cad sṅon du ’gro bas źes bya ba ni saṅs rgyas par ’gyur ba’i dge ba bsags pas byaṅ chub kyi sñiṅ po’i rgyan du ’gyur ba’o.las daṅ ñon moṅs pa thams cad kyis mi gos źes bya ba ni khams gsum du skyes kyaṅ ’khor ba’i skyon las daṅ ñon moṅs pas mi gos par ’khor bar skye ba’aṅ skyon med pa la ’khor ba nas śi ’phos pa yaṅ skyon med pa’o, de la śi ba ni ’dir tshe’i dbaṅ po ’gags pa’o, ’pho ba ni ’di nas srid pa gźan du soṅ ba’o.rin po che daṅ phaṅs pa’i dṅos po źes bya ba ni gser daṅ dṅul la sogs pa’i rin po che daṅ, bu daṅ chuṅ ma la sogs pa phaṅs pa’i dṅos po thams cad la ma chags par gtoṅ bas rin po che sna bdun daṅ ldan pa’i ’khor los sgyur ba’i rgyal por ’gyur ba’am lag na rin po che thob par ’gyur ba’o.gter mi zad pa byin pa ni tshe ’dir ro, loṅs spyod mi zad pa ni tshe rabs gźan du mi zad pa thob pa’o.’od zer mñam par gtoṅ ba ni byams pa daṅ sñiṅ rje’i bsam pas sems can kun la mñam par lta ba’o, mñam pa ñid kyi rgyan thob pa ni gaṅ la yaṅ byams pa daṅ źe sdaṅ med pa’i sems thob pa’o.ma lobs pa ni bslab pa mthar ma phyin pa’o, ’od bkod pa gtoṅ ba ni de dag la spa ’goṅ bar byed pa med pa’o.skye ba yoṅs su dag ces bya ba ni tshul khrims dag pa’i tshogs daṅ ldan pas saṅs rgyas kyi źiṅ du skye ba’am, ṅan soṅ gsum du skye ba’am sdig pa byed pa’i gnas su mi skye ba’o; mṅal gyi gnas yoṅs su dag ces bya ba ni bdag daṅ gźan gyi ltuṅ ba chos bźin du gso bar byed kyi gleṅ bar mi byed pas rtag tu rdzus te skye ba’i phyir ro.rjes su bstan pa thams cad la rnam par mi rtog ces bya ba ni chos bstan pa thams cad la rnam par mi rtog pa’i tshul du gnas pas las su byas pa thams cad don yod de chud zos par ma gyur pa’o.chos thams cad la dbaṅ źes bya ba ni chos thams cad khoṅ du chud pa’i dbaṅ phyug chen por gyur pa’o.bsam pa yoṅs su dag pas ’jig rten thams cad la dbaṅ ba źes bya ba ni bsam pa yoṅs su dag pas ji spyod do cog la g-yo sgyu med pa’i phyir ’jig rten thams cad de la yid ches śiṅ de’i dbaṅ du ’gyur ba’o.sems can yoṅs su dag par byed pas raṅ gi saṅs rgyas kyi źiṅ yoṅs su dag pa źes bya ba ni tshe rabs de daṅ de dag tu bdag gis smin par bya źiṅ gdul bar bya ba’i sems can rnams sbyin pa daṅ tshul khrims la sogs pa pha rol tu phyin pa drug la bkod pa de dag par byas pas nam bdag mṅon par saṅs rgyas pa’i saṅs rgyas kyi źiṅ na gnas pa’i sems can yaṅ sbyin pa la gnas pa, tshul khrims la gnas pa śa stag daṅ ldan par ’gyur bas saṅs rgyas kyi źiṅ yoṅs su dag pa’o, kha cig las sems can yoṅs su dag pa źes ’byuṅ ste, der yaṅ saṅs rgyas kyi źiṅ gyo mo daṅ boṅ ba la sogs pa med ciṅ mñam par snaṅ ba yaṅ bdag gi sems yoṅs su sbyaṅs te, de lta bu snaṅ ba med pa goms pa las byuṅ ba’i don du lta’o.las kyi rnam par smin pa la rton pas lhag pa’i bsam pa yoṅs su dag pa źes bya ba la sems can la gnod pa mi byed ciṅ phan par byed pa’i bsam pa ni lhag pa’i bsam pa ste, legs ñes ji ’byuṅ yaṅ bdag gi las kyi rnam par smin pa las byuṅ bar śes na, pha rol po la byams pa daṅ sdaṅ ba med pa’i phyir lhag pa’i bsam pa dag pa’o.ñi tshe ba’i spyod pa mi ’dod ces bya ba ni bdag gi don du źugs pa ñan thos daṅ raṅ saṅs rgyas kyi theg pa’i lam la gnas par mi mos źes bya ba’i don to, saṅs rgyas kyi chos rgya chen po la mos pa źes bya ba ni sa daṅ pha rol tu phyin pa spyod pa la mos źes bya ba’i don to.thams cad mkhyen pa ñid kyi sems mi gtoṅ źes bya ba ni ’gro ba ma lus pa bskyab par bya ba’i byaṅ chub kyi sems mi gtoṅ bas bla na med pa’i byaṅ chub tu ’tshaṅ rgya ba’i bsod nams kyi tshogs daṅ ldan pa’o.dad pa sṅon du ’gro ba źes bya ba ni dad pa daṅ ldan te, dad pas rgyu byas pas śes bya ba’i don to.lus daṅ srog la mi lta źes bya ba ni lus daṅ srog la yaṅ mi phaṅs par saṅs rgyas kyi chos btsal bas na stobs daṅ mi ’jigs pa la sogs pa saṅs rgyas kyi chos thams cad daṅ ldan pa’o.sṅon dam bcas pa ñams ’og tu chud par byed pa źes bya ba ni daṅ po byaṅ chub tu sems bskyed pa’i tshe: sems can thams cad bla na med pa’i byaṅ chub tu bsgral lo, źes khas blaṅs pa de bźin du mṅon par byaṅ chub pa ni sems can thams cad bsgral bas ’jig rten thams cad la mi bslu ba’o.dge ba’i chos thams cad yoṅs su rdzogs par byed pa źes bya ba ni saṅs rgyas kyi chos thams cad rdzogs par byed pa’am, mthar ’byin par byed pa’i rgyu dge ba’i chos bsod nams yin te, bsod nams daṅ ldan nas daṅ pha rol tu phyin pa la sogs pa’i chos rnams rdzogs par ’gyur bas saṅs rgyas kyi chos thams cad rdzogs par ’gyur ba źes bya’o.bsod nams kyi tshogs rgya cher bśad pa’i don bsdus te bstan pa’i phyir de ltar rgyu gaṅ daṅ rkyen gaṅ gis źes bya ba la sogs pa gsuṅs te, de ltar ni goṅ du bśad pa ltar ro. mdor na dge ba’i rtsa ba’i rgyu gaṅ daṅ gaṅ gis sa daṅ, pha rol tu phyin pa daṅ, mtshan daṅ dpe byad daṅ, stobs daṅ mi ’jigs pa daṅ, sku la sogs pa thob par byed pa’i rgyu de daṅ de dag bsgrub pa’i bsod nams kyi tshogs mi zad pa źes bya ba’o.rgya cher ni bskal pa źes bya ba la bsod nams kyi tshogs źib tu bstan ciṅ ma lus par bstan na ni bskal pa’am, bskal pa bas lhag par yaṅ bśad dgos la des kyaṅ rdzogs par mi nus so źes bya ba’i don to. bsod nams kyi tshogs mi zad pa bśad zin to.


