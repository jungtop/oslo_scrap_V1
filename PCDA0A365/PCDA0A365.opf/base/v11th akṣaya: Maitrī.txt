11th akṣaya: Maitrī

11th Imperishable: Friendliness.


de nas byaṅ chub sems dpa’ blo gros mi zad pas tshe daṅ ldan pa śa ra dva ti’i bu la ’di skad ces smras so:

atha khalv akṣayamatir bodhisattva āyuṣmantaṃ śāradvatīputram idam avocat:

Then the bodhisattva Akṣayamati addressed himself to the venerable Śāradvatīputra and said:

tshad med pa bźi la gnas pa’i byaṅ chub sems dpa’ ni sñiṅ rje byed pa’i byaṅ chub sems dpa’ źes bya ste, de yaṅ rnam pa bźi ste, bźi gaṅ źe na? 1) bde ba ’dod pa daṅ, 2) sdug bsṅal gyis gduṅs pa daṅ, 3) bde ba la rjes su yi raṅ ba daṅ, 4) mñam par gnas pa’o. tshad med pa bźi ni sems can rnams kyi don byed pas na de dag ñid kyis bsdus pa’i don sñiṅ brtse ba bstan to. de la bde ba ’dod pa’i dbaṅ du byas nas de nas byaṅ chub sems dpa’ blo gros mi zad pas tshe daṅ ldan pa śa ra dva ti’i bu la ’di skad ces smras so źes bya ba la sogs pa gsuṅs so – "The bodhisattva established in the four immeasurable qualities is the bodhisattva practising compassion (caturapramāṇasthito bodhisattvaḥ karuṇākāro bodhisattva iti), and he is of four kinds. Which four? 1) Wanting happiness (sukhārthin), 2) affected by suffering (duḥkhārta), 3) rejoicing in happiness (sukhānumodin), 4) remaining the same (samasthita). This paragraph is in short (piṇḍārtha) called "Pity" (kṛpā) as the four immeasurable qualities effect the good of living beings. Focussing on the one wanting happiness (sukhārthin) it is said: ..."
de’aṅ rnam pa drug ste, 1) dmigs par bya ba tshad med pas dmigs par byed pa tshad med pa daṅ, 2) las daṅ, 3) ’bras bu daṅ, 4) raṅ bźin daṅ, 5) khyad par daṅ, 6) rab tu dbye ba bstan to; 1) btsun pa śa ra dva ti’i bu, byaṅ chub sems dpa’ rnams kyi byams pa yaṅ mi zad pa ste źes bya ba nas brtsams te, de dag kyaṅ byams pa mi zad par ’phags par ’gyur ro źes bya ba yan chad kyis dmigs par tshad med pas dmigs par byed pa tshad med pa bstan to, 2) blo gros mi zad pas smras pa: btsun pa śa ra dva ti’i bu, byams pa ni źes bya ba nas brtsams te, tshul ’chos pa daṅ, kha gsag daṅ, thob kyis ’jal ba thams cad daṅ bral ba źes bya ba yan chad kyis las bstan to, 3) rñed pa daṅ bkur sti źes bya ba nas brtsams te, ṅan soṅ thams cad daṅ mi khom pa brgyad las ’das pa źes bya ba yan chad kyis ’bras bu bstan to, 4) chos kyi kun dga’ la mos pa źes bya ba nas brtsams te, bag chags daṅ mtshams sbyor ba daṅ ñon moṅs pa’i dri ṅa ba sbyoṅ ba źes bya ba yan chad kyis raṅ bźin bstan to, 5) btsun pa śa ra dva ti’i bu, byams pa ni sems can thams cad yoṅs su sbyoṅ ba źes bya ba nas brtsams te, byams pa ni chu bo las sgrol ba’o źes bya ba yan chad kyis khyad par bstan to, 6) ’di ltar btsun pa śa ra dva ti’i bu, gsum po ’di dag ni byams pa ste źes bya ba nas brtsams te, ’di ni btsun pa śa ra dva ti’i bu, byaṅ chub sems dpa’ rnams kyi byams pa mi zad pa źes bya ba yan chad kyis rab tu dbye ba bstan to.


- btsun pa śa ra dva ti’i bu, byaṅ chub sems dpa’ rnams kyi byams pa yaṅ mi zad pa ste.

bodhisattvānāṃ maitry api, bhadanta śāradvatīputrākṣayā

– [1. Since the object it takes into consideration (ālambanīya) is immeasurable (apramāṇa), it is, taking that object into consideration (ālambika) immeasurable itself:] The friendliness of the bodhisattvas, reverend Śāradvatīputra, is also imperishable.

byaṅ chub sems dpa’ rnams kyi byams pa mi zad pa ste źes bya ba ni byaṅ chub sems dpa’ rnams kyi byams pa yaṅ mi zad pa yin te źes bya ba’i tha tshig go.


de ci’i phyir źe na? thug pa med pa’i phyir ro.byaṅ chub sems dpa’ rnams kyi byams pa ni thug pa med par śes par bya ste; de dag gi byams pa ñe bar sgrub pa yoṅs su chad pa med do.

tat kasya hetor? aparyantatvāt.aparyantā hi bodhisattvānāṃ maitrī jñeyā, aparicchinnas teṣāṃ maitryupasaṃhāraḥ.

Why? Because it is boundless.The friendliness of the bodhisattvas should be known as boundless, their presentation of friendliness is unbroken.

ci’i phyir źe na źes bya ba ni ji ltar mi zad pa’i rgyu ’dri ba ste, byaṅ chub sems dpa’i byams pa de ci’i phyir mi zad pa yin źes bya ba’i don to; thug pa med pa’i phyir ro źes bya bas ni rgyu bstan te, ’di tsam źig ces bya ba ni thug pa’o, ’di tsam źig ces gcad du med pas thug pa med pa ste, de bas na mi zad pa’o. byaṅ chub sems dpa’ rnams kyi byams pa ni źes bya ba la sogs pas byams pa mi zad pa’i gtan tshigs bstan to; de dag gi byams pa ñe bar bsgrubs pa yoṅs su chad pa med do źes bya ba la ’di tsam źig tshun chad ni dmigs par byed kyi, de phan chad dmigs par mi byed pa ni byams pa ñe bar bsgrub pa yoṅs su chad pa źes bya ste, byaṅ chub sems dpa’ rnams ni byams pas sems can thams cad la dmigs par byed pas na byams pa ñe bar sgrub pa pa chad med pa’o.


’di ltar sems can gyi khams ji tsam pa, de tsam du byaṅ chub sems dpa’ de’i byams pa’i sems bskyed pas khyab par byed do.

tathā hi yāvān sattvadhātus tāvad bodhisattvas tasya maitrīcittotpādena spharati.

Thus, as great as the sphere of living beings may be, that much the bodhisattva pervades in producing thoughts of friendliness.

’di ltar sems can gyi khams ji tsam pa źes bya ba la sogs pas byams pa ñe bar sgrub pa yoṅs su chad pa med pa’i gtan tshigs bsgrubs te bstan to. byams pa’i sems bskyed pa źes bya ba la byams pas sems can thams cad la khyab par bya’o źes sems bskyed pa ni byams pa’i sems bskyed pa’o. btsun pa śa ra dva ti’i bu, ’di lta ste dper na źes bya ba la sogs pas byams pa de sems can thams cad la khyab pa daṅ mi zad pa’i dpe ston pa’o.


btsun pa śa ra dva ti’i bu, ’di lta ste dper na: nam mkha’i khams ’dis gar yaṅ ma khyab pa med do.btsun pa śa ra dva ti’i bu, de bźin du byaṅ chub sems dpa’ de’i byams pa ’dis gaṅ ma khyab pa’i sems can, de gaṅ yaṅ med do. ’di lta ste dper na: sems can gyi khams ni tshad med de, de la zad pa med do. de bźin du byaṅ chub sems dpa’i byams pa bsgom pa yaṅ tshad med de, de la zad pa med do.’di ltar nam mkha’ mi zad pas na, sems can mi zad pa’o; sems can mi zad pas na, byams pa mi zad de; de’i phyir skyes bu dam pa de dag gi byams pa mi zad pa źes bya’o.

tad yathāpi nāma, bhadanta śāradvatīputra, nāsty anenākāśenāsphuṭam, evam eva, bhadanta śāradvatīputra, tasya bodhisattvasyānayā maitryā yo ’sphuṭaḥ sa sattvaḥ kaścin nāsti.tad yathāpi nāma sattvadhātur apramāṇas, tatra nāsti kṣayaḥ; evam eva bodhisattvasya maitrībhāvanāpy apramāṇā, tatra nāsti kṣayaḥ.evam ākāśākṣayatvāt sattvākṣayatā, sattvākṣayatvān maitryakṣayatā, tasmāt teṣāṃ satpuruṣāṇāṃ maitry akṣayocyate.

Just as, reverend Śāradvatīputra, there is no place which is not pervaded by space, just so, reverend Śāradvatīputra, there is no being who is not pervaded by the friendliness of the bodhisattva.Just as the sphere of beings is immeasurable – there is no exhaustion of it – just so the bodhisattva’s cultivation of friendliness is immeasurable – and in that there is no exhaustion.Thus, as space is imperishable, living beings are imperishable, and since living beings are imperishable, friendliness is imperishable; that is why the friendliness of those good men is said to be imperishable.




de skad ces smras pa daṅ, gnas brtan śa ra dva ti’i bus byaṅ chub sems dpa’ blo gros mi zad pa la ’di skad ces smras so:

evam uktaḥ sthaviraḥ śāradvatīputro ’kṣayamatiṃ bodhisattvam idam avocat:

Thus addressed, the elder Śāradvatīputra again asked the bodhisattva Akṣayamati:


- rigs kyi bu, sems can gyi khams ’di ji tsam?

kiyān, kulaputrāyaṃ sattvadhātuḥ?

How great then, son of good family, is the sphere of living beings?


blo gros mi zad pas smras pa: - btsun pa śa ra dva ti’i bu, sa’i khams daṅ, chu’i khams daṅ, me’i khams daṅ, rluṅ gi khams ji sñed pa, de bas kyaṅ sems can gyi khams ches maṅ ṅo.

akṣayamatir āha: yāvān pṛthivīdhātur, bhadanta śāradvatīputrābdhātus tejodhātur vāyudhātuś ca, tato ’pi sattvadhātur bahutaraḥ.

Akṣayamati said: – As great, reverend Śāradvatīputra, as is the sphere of earth, the sphere of water, the sphere of fire and the sphere of air, even greater than that is the sphere of living beings.


smras pa: - rigs kyi bu, dpe bya bar nus sam?

āha: kiṃ tu, kulaputrodāhartuṃ śakyam

Said he again: – But, son of good family, is it possible to express it by examples?


blo gros mi zad pas smras pa: - btsun pa śa ra dva ti’i bu, nus mod kyi rgyu chuṅ ṅus ni ma yin no.

akṣayamatir āha: śakyam api, bhadanta śāradvatīputra, na tv alpahetunā.

Akṣayamati said: – Though it is possible, reverend Śāradvatīputra, no limited means of demonstration will do.

rgyu chuṅ ṅus ni ma yin no źes bya ba ni śes pa chuṅ ṅu daṅ dpe chuṅ ṅus ni bstan par mi nus so źes bya ba’i don to.


btsun pa śa ra dva ti’i bu, ’di lta ste dper na: śar phyogs kyi ’jig rten gyi khams gaṅ gā’i kluṅ gi bye ma sñed daṅ, de bźin du lho phyogs daṅ, de bźin du nub phyogs daṅ, de bźin du byaṅ phyogs daṅ, de bźin du phyogs bcu kun tu phyogs re rer yaṅ ’jig rten gyi khams gaṅ gā’i kluṅ gi bye ma sñed, de dag thams cad rgya mtsho chen po chus yoṅs su gaṅ ba gcig tu gyur la, sems can gaṅ gā’i kluṅ gi bye ma sñed dag ’dus te, skra’i rtse mo brgyar gśags pa’i chas de las chu’i thigs pa gcig blaṅs la, de bźin du gaṅ na yaṅ gaṅ gā’i kluṅ gi bye ma sñed kyi sems can rnams ’dus te, gaṅ gā’i kluṅ gi bye ma sñed kyi bskal pa ’das pa daṅ skra’i rtse mo brgyar gśags pa’i chas chu’i thigs pa gñis blaṅs la, mtshan ma gźag pa ’di daṅ bgraṅ ba ’di lta bus bskal pa gaṅ gā’i kluṅ gi bye ma sñed ciṅ, gaṅ gā’i kluṅ gi bye ma sñed kyi sems can gyis skra’i rtse mo brgyar gśags pa’i chas chu’i thigs pa re re blaṅs pas, chu’i phuṅ po de tsam zad par gyur kyaṅ, sems can gyi khams de ni thug pa’am zad pa gaṅ yaṅ med do.

tad yathāpi nāma, bhadanta śaradvatīputra, pūrvasyāṃ diśi gaṅgānadīvālukāsamā lokadhātava, evaṃ dakṣiṇasyāṃ diśy, evaṃ paścimasyāṃ diśy, evam uttarasyāṃ diśy, evaṃ daśasu dikṣv ekaikasyāṃ diśi gaṅgānadīvālukāsamā lokadhātavas, te sarve mahāsamudrodakena paripūrṇā ekaṃ bhaveyur, gaṅgānadīvālukasamāḥ sattvāḥ sametya ca śatadhā bhinnayā vālāgrakoṭyā tata ekam udakabindum utkṣipeyur, evaṃ yat punar gaṅgānadīvālukāsamāḥ sattvāḥ sametya gaṅgānadīsamān kalpān atītya śatadhā bhinnayā vālāgrakoṭyā dvitīyam udakabindum utkṣipeyur, anena nimittapratiṣṭhāpanenānayā gaṇanayā gaṅgānadīvālukāsamān kalpān atītya gaṅgānadīvālukāsamaiḥ sattvaiḥ śatadhā bhinnayā vālāgrakoṭyaikaikenodakabindunotkṣiptena tāvān apskandhaḥ kṣīno ’pi na syāt sattvadhātor avasāno vā kṣayo vā.

(p. 85) It is, reverend Śāradvatīputra, as if world-spheres as numerous as the grains of sand in the river Gaṅgā in the eastern direction, thus in the southern direction, thus in the western direction and thus in the northern direction, as if world-spheres as numerous as the grains of sand in the river Gaṅgā in each of the ten directions all were filled with the waters of the great ocean and made into one, if living beings as numerous as the grains of sand in the river Gaṅgā came together and took out of it one drop of water with a tip of a strand of hair split a hundred times, and then, if living beings as numerous as the grains of sand in the river Gaṅgā came together after a period of world-ages as numerous as the grains of sand in the river Gaṅgā and took out a second drop of water with a tip of a strand of hair split a hundred times, if by this way of establishing distinguishing marks, by this way of calculating, if once in a period of time consisting of world-ages as numerous as the grains of sand in the river Gaṅgā a drop of water was taken out by living beings as numerous as the grains of sand in the river Gaṅgā with a tip of a strand of hair split a hundred times, one by one, even though such a great mass of water would be exhausted, there would be no exhaustion or diminution in the sphere of living beings.

mtshan ma bźag pa ’di daṅ źes bya ba ni phyogs thams cad rgya mtsho’i chus gaṅ bar gyur pa la goṅ du smos pa’i graṅs sñed kyi sems can ’dus nas skra’i rtse mo brgyar gśags pa’i chas chu’i thigs pa gcig blaṅs pa’o. bgraṅ ba ’di lta bu źes bya ba ni yaṅ gaṅ gā’i kluṅ gi bye ma sñed kyi sems can rnams ’dus te, gaṅ gā’i kluṅ gi bye ma sñed kyi bskal pa ’das pa daṅ skra’i rtse mo brgyar gśags pa’i chas chu’i thigs pa gñis blaṅs pa nas gsum, bźi, yan chad goṅ du blaṅs pa bźin du bsgre ba’o. Cf. Sukh p. 4613 and 3111ff.


btsun pa śa ra dva ti’i bu, de ltar sems can gyi khams tshad med de; de dag la byaṅ chub sems dpa’i byams pas khyab par byed do.

evaṃ, bhadanta śāradvatīputra, sattvadhātur apramāno, bodhisattvas tu tān maitryā spharati.

Thus, reverend Śāradvatīputra, the sphere of living beings is immeasurable, but the bodhisattva pervades them all with friendliness.


btsun pa śa ra dva ti’i bu, ’di ji sñam du sems: gaṅ gi byams pa de lta bur sgom pa’i dge ba’i rtsa ba tshad med pa de zad par nus sam?

tat kiṃ manyase, bhadanta śāradavatīputra, yeṣāṃ evaṃmaitrībhāvanākuśalamūlānām teṣām apramāṇānāṃ kṣayaḥ śakyaḥ?

What do you think, reverend Śāradvatīputra, is the destruction of the immeasurable roots of good stemming from the cultivation of such friendliness possible?


smras pa: - rigs kyi bu, de ni ma yin te, byams pa sgom pa’i dge ba’i rtsa ba ’di ’dra ba zad par su ’dod pa, de nam mkha’ zad par ’dod do.byaṅ chub sems dpa’ gaṅ gis byams pa mi zad pa ’di thos nas skrag par mi ’gyur na, de dag kyaṅ byams pa mi zad par ’phags par ’gyur ro.

āha: no hīdaṃ, kulaputrākāśaṃ sa kṣapayitavyaṃ manyeta ya evaṃvidhāni maitrībhāvanākuśalamūlāni kṣapayitavyāni manyeta). And the bodhisattvas who do not get scared having heard this, distinguish themselves through the imperishability of friendliness (ye bodhisattvā imāṃ maitryakṣayatāṃ śrutvā nottrasyeyus, te maitryakṣayatayā viśiṣyeran.ye bodhisattvā imāṃ maitryakṣayatāṃ śrutvā nottrasyeyus, te maitryakṣayatayā viśiṣyeran.

Said he: – Not at all, son of good family, he would hold that space could perish who holds that such roots of good stemming from the cultivation of friendliness could perish.And the bodhisattvas who do not get scared having heard this, distinguish themselves through the imperishability of friendliness.

de dag kyaṅ byams pa mi zad par ’phags par ’gyur ro źes bya ba ni de ltar skrag pa med pa’i byaṅ chub sems dpa’ de dag so so’i skye bo daṅ ’phags pa ñan thos la sogs pa kun las ’phags pa’i byams pa mi zad par ldan par ’gyur ro źes bya ba’i tha tshig go. dmigs pa tshad med pas dmigs par byed pa tshad med pa bśad zin to.


blo gros mi zad pas smras pa:

akṣayamatir āha:

[2. Its action (karman):] Akṣayamati said:

las bstan pa’i phyir blo gros mi zad pas smras pa źes bya ba la sogs pa gsuṅs so.


- btsun pa śa ra dva ti’i bu, byams pa ni bdag sruṅ źiṅ gźan la phan par gnas pa ste,mchog tu rtsod pa med pa daṅ,gnod sems kyi tha ba’i skyon daṅ, khro ba daṅ, khon du ’dzin pa thams cad rab tu ’joms pa’o;bag la ñal daṅ kun nas ldaṅ ba daṅ bral ba ste,dga’ ba skyed ciṅsems can thams cad kyi ’khrul pa la ñes par mi lta’o;yoṅs su gduṅ ba med ciṅ lus daṅ sems bde ba skyed pa ste,gźan gyi gnod par bya ba las śin tu ’das pa’o;ñes pa thams cad kyi ’jigs pa daṅ bral ba ste,’phags pa’i lam daṅ ’thun źiṅgśe ba daṅ sdaṅ ba’i sems daṅ ldan pa’i sems can rnams dad par byed pa;g-yul thams cad las sgrol ba ste,dbyig pa daṅ mtshon cha ’chaṅ ba ma yin no;sems can thams cad rab tu thar par bya ba la dga’ ba;khoṅ khro ba thams cad daṅ bral ba;tshul ’chos pa daṅ, kha gsag daṅ, thob kyis ’jal ba thams cad daṅ bral ba.

maitrī, bhadanta śāradvatīputrātmarakṣā, parahitavihāritā;apravivādatā;sarvavyāpādakhiladoṣakrodhopanāhapramathanatā;anuśayaparyutthānavigatatā,praharṣaṇatā,adoṣadarśanatā sarvasattvaskhaliteṣu;niṣparidāhakāyacittasukhāvahanatā,paropakramātikramaṇatā;sarvadoṣabhayavigatatā,āryamārgānulomatā,prasādanatākruṣṭaduṣṭacittānāṃ sattvānām;sarvasaṃgrāmottāraṇatā;adaṇḍaśastradhāraṇatā;sarvasattvapramokṣaṇaratiḥ;sarvapratighavigatatā;kuhanalapananiṣpeṣanavigatatā.

– Friendliness is protection for oneself [since the friendly have no enemies to hurt them, and they have no aversion] and practice for the benefit of others;absence of quarreling;destroying all ill-will, harshness, aversion, rage and malice;absence of bad habits and manifestations of vices,and producing joy,not seeing the mistakes of any being;bringing pleasure to body and thought, leaving them untormented,and also beyond the violence of others;absence of fear for anything bad,and accordance with the holy way,making happy beings with paranoid and enraged thoughts;setting free from any conflict;[through vanquishing the Evil One and opponents with the concentration on friendliness (maitrīsamādhi) and thus] not carrying club or sword;joy by liberating all beings;absence of all aversion;absence of hypocrisy, boasting or threats [for the sake of gain].

byams pa ni bdag bsruṅ źiṅ gźan la phan par gnas pa źes bya ba la, byams pa daṅ ldan pa la gnod par byed pa’i dgra mi ’byuṅ bas na bdag bsruṅ ba’o; sems can gźan la phan pa stobs par byed pa’i gźan la phan par gnas pa’o; yaṅ na byams pa daṅ ldan pa daṅ, de la źe sdaṅ med pa’i phyir bdag bsruṅ ba’o; gźan la gnod par mi byed pa’i phyir gźan la phan par gnas pa’o.mchog tu rtsod pa med pa źes bya ba ni don daṅ dgos pa gaṅ gi phyir yaṅ gźan daṅ mi rtsod pas so.rab tu ’joms źes bya ba ni de dag spoṅ bar byed ces bya ba’i tha tshig go, gźan ni goṅ du bśad par zad do.bral ba źes bya ba ni byams pa daṅ ldan pa la źe sdaṅ gi bag la ñal daṅ kun nas ldaṅ ba med pa’i phyir ro; dga’ ba bskyed ciṅ źes bya ba ni byams pa daṅ ldan pa’i byaṅ chub sems dpa’ la gźan gyi gnod pa byas kyaṅ de la slar gnod pa mi byed de, de’i rgyus sems can dga’ ba skyed par byed ces bya ba’i don to; sems can thams cad kyi ’khrul pa la ñes par mi lta źes bya ba ni ñon moṅs pa’i dbaṅ du gyur nas mi dge ba la ’jug pa ni ’khrul pa ste, de yaṅ gźan gyi rkyen las byuṅ bar gyur pa śes nas de la skyon du mi lta źes bya ba’i tha tshig go.yoṅs su gduṅ ba med ces bya ba ni byams pa daṅ ldan pa’aṅ de la źe sdaṅ gyi ’khrul pa’i sems daṅ lus mi bde ba med ces bya ba’i don to, de bas na lus daṅ sems bde ba skyed pa źes bya ba gsuṅs so, lus bde ba skyed pa ni lus sim par byed pas so, sems bde ba skyed pa ni sems sim pas so; gźan gyis gnod par bya ba las śin tu ’das śes bya ba ni byams pa daṅ ldan pa la su yaṅ gnod par mi byed pas so. (190a)ñes pa thams cad kyi ’jigs pa daṅ bral ba ste źes bya ba ni byams pa can gyi gaṅ zag de srog gcod pa daṅ, ma byin par len pa la sogs pa’i las la mi ’jug pas de la ñes pa byas pa ni rgyu las mi ’byuṅ ba’i tshe ’di la bciṅs pa daṅ gsad pa daṅ, tshe rabs gźan du ṅan soṅ du skye ba’i ’jigs pa med pa’i phyir ro; ’phags pa’i lam daṅ mthun źes bya ba ni byams pa de ’phags pa’i lam gyi yan lag brgyad daṅ mi ’gal źes bya ba’i don to; gśe ba daṅ sdaṅ ba’i sems daṅ ldan pa’i sems can rnams dad par byed pa źes bya ba la źe sdaṅ gi rgyus tshig rtsub po smra ba ni gśe ba’o, sems can gsad pa la sogs pas phuṅ bar bya ba’i bsam pa rtsub po ni sdaṅ ba’i sems daṅ ldan te, de lta bu dag kyaṅ byams pa daṅ ldan pa’i gaṅ zag la dad pa skye bar ’gyur bas na byams pa ni gśe ba daṅ sdaṅ ba’i sems daṅ ldan pa’i sems can rnams dad par byed pa’o.g-yul thams cad las sgrol ba ste źes bya ba ni mtshon cha med par byams pa’i tiṅ ṅe ’dzin gyis bdud daṅ mu stegs can la sogs pa thams cad las rgyal bar byed de, de bas na dbyig pa daṅ mtshon cha ’chaṅ ba ma yin źes bya ba gsuṅs so.sems can thams cad rab tu thar par bya ba la dga’ ba źes bya ba ni sems can thams cad mya ṅan las ’das par bya ba la mos pa źes bya ba’i tha tshig go.tshul ’chos pa daṅ, kha gsag ces bya ba la sogs pa la khe daṅ bkur sti la sogs pa’i bsam pa ñon moṅs pa can gyi spyod lam ’chos pa thams cad ni tshul ’chos pa’o, thob pa la chags pa’i phyir tshig sñan par smra ba thams cad ni kha gsag go, rñed pa la chags pa’i sems kyis lhuṅ bzed daṅ chos gos la sogs pa’i yo byad nan gyis sloṅ ba ni thob kyis ’jal ba’o, byams pa daṅ ldan pa la log pa’i ’tsho ba de dag med pas na bral ba źes bya ste, las bśad zin to.’bras bu bstan pa’i phyir rñed pa daṅ, bkur sti źes bya ba la sogs pa gsuṅs te, rñed pa ni chos gos la sogs pa’o, bkur sti ni phyag ’tshal ba la sogs pa’o, tshigs su bcad pa ni bstod pa ste, de lta bu dag daṅ ldan par ’gyur bas na ’byuṅ bar byed pa źes bya’o.


rñed pa daṅ, bkur sti daṅ, tshigs su bcad pa thams cad ’byuṅ bar byed pa;brgya byin daṅ, tshaṅs pa daṅ, ’jig rten skyoṅ ba thams cad kyis phyag byas pa;raṅ gi gzi brjid kyi rgyan gyis brgyan pa;mkhas pas rab tu bsṅags pa;byis pa thams cad sruṅ ba;tshaṅs pa’i lam daṅ ’thun pa;’dod pa’i khams daṅ ma ’dres pa;sems can thams cad thar pa’i lam gyi mchog;theg pa thams cad yaṅ dag par bsdus pa;zaṅ ziṅ med pa’i bsod nams kyis bzuṅ ba;bsod nams kyi tshogs thams cad bsags pa;rdzas las byuṅ ba’i bsod nams bya ba’i dṅos po thams cad kyis zil gyis mi non pa;skyes bu chen po’i mtshan sum cu rtsa gñis daṅ dpe byad bzaṅ po brgyad cus brgyan pa;dbaṅ po ñams pa daṅ ma tshaṅ ba thams cad spaṅs pa;bde ’gro thams cad daṅ mya ṅan las ’das pa’i lam daṅ ’thun pa;ṅan soṅ thams cad daṅ mi khom pa brgyad las ’das pa.

sarvalābhasatkāraślokotpādakā;sarvaśakrabrahmalokapālanamaskṛtā;svatejo’laṃkārālaṃkṛtā;pāṇḍitapraśaṃsitā;sarvabālārakṣaṇā;brahmapathānulomikī;kāmalokānupaliptā;sarvasattvaparamamokṣamārgaḥ;sarvayānasaṃgṛhītā;nirāmiṣapuṇyagṛhītā;sarvapuṇyasaṃbhāropacayaḥ;sarvaupadhikakriyāvastubhir anabhibhūtā;dvātriṃśanmahāpuruṣalakṣaṇāśītyanuvyañjanālaṃkṛtā;hīnavikalendriyavivarjitā;sarvasugatinirvāṇamārgānulomikī;sarvadurgatyaṣṭākṣaṇātikrāntiḥ.

[3. Its fruit (phala):] It is the producer of all kinds of wealth, honour and fame;honoured by all, the king of the gods, the lord of the world and the protectors of the world;adorned with the ornament of its own splendour;praised by the wise;protecting the simple-minded;in accordance with the way of Brahmā;not polluted by the sphere of cupidity;the excellent way of liberation for all beings;all ways of religious development are embodied in it;it attains non-material [and thus liberating] merit;it accumulates the multitude of all merit;is is not surpassed even by all merit produced by material things;adorned with the thirty-two characteristics of a great man and (p. 86) the eighty marks of beauty;avoiding birth with weak or imperfect sense-abilities;in accordance with the way that leads to fortunate birth [as a human or a god], and then to extinction;and avoiding birth in the eight untimely states of birth.

phyag byas pa ni ’jig rten gyi gtso bo de dag gis byams pa daṅ ldan pa la phyag byed pa’i phyir ro.raṅ gi gzi brjid kyi rgyan gyis brgyan pa ni byams pa’i gzi brjid kyi rgyan gyis brgyan pa’i phyir ro.mkhas pas rab tu bsṅags pa ni byams pa daṅ ldan pa’i gaṅ zag la ñan thos daṅ, raṅ saṅs rgyas daṅ, byaṅ chub sems dpa’ daṅ, de bźin gsegs pa rnams kyis bstod par mdzad pas so.byis pa thams cad bsruṅ ba ni byams pa des so so’i skye bo rnams źe sdaṅ gi lam du mi gtoṅ bar byed pa’i phyir ro.tshaṅs pa’i lam daṅ mthun pa ni mya ṅan las ’das pa’i lam daṅ mthun pa’am, tshad med pa bźi daṅ mthun pa’o.’dod pa’i khams daṅ ma ’dres pa ni ’dod pa’i khams na byams pa med pa’i phyir ro.sems can thams cad thar pa’i lam gyi mchog ces bya ba ni sems can rnams mya ṅan las ’das par ’gro ba’i lam gyi naṅ na lam gyi dam pa byams pa yin no źes bya ba’i tha tshig go.theg pa thams cad yaṅ dag par bsdus pa źes bya ba ni theg pa thams cad kyaṅ byams par ’dus te, theg pa gsum char gyi rtsa ba byams pa yin pa’i phyir ro.zaṅ ziṅ med pa’i bsod nams kyis bzuṅ ba źes bya ba la bsod nams kyi dṅos po rnam pa gsum ste, sbyin pa’i bsod nams bya ba’i dṅos po daṅ, tshul khrims kyi bsod nams bya ba’i dṅos po daṅ, bsgoms pa’i bsod nams bya ba’i dṅos po’o. de la sbyin pa daṅ tshul khrims gñis ni zaṅ ziṅ daṅ bcas pa’i bsod kyi dṅos po ste, sbyin pas loṅs spyod kyi rgyur ’gyur la, tshul khrims kyis mtho ris kyi rgyur ’gyur bas ’khor ba’i rgyu yin pa’i phyir ro. bsgoms pa’i bsod nams bya ba’i dṅos po ni zaṅ ziṅ med pa ste, thar pa’i rgyu yin pa’i phyir ro. byams pa yaṅ bsgoms pa’i bsod nams bya ba’i dṅos por gtogs pas na zaṅ ziṅ med pa’i bsod nams kyis gzuṅ ba źes bya’o.bsod nams kyi tshogs thams cad stsogs pa źes bya ba ni byams pa bsgoms pa’i mthu las bsod nams kyi tshogs dpag tu med pa’i stsogs pas rdzas las byuṅ ba’i bsod nams bya ba’i dṅos po thams cad kyis zil gyis mi non pa źes bya ba la rdzas ni loṅs spyod kyi nor la bya’o, nor btaṅ ba’i gźi las byuṅ ba’i bsod nams ni rdzas las byuṅ ba’i bsod nams te, de yaṅ gtsug lag khaṅ daṅ, de’i sa gźi daṅ, mal stan daṅ, ’tsho ba’i yo byad daṅ, bsod sñoms la sogs pa’o, byams pa bsgoms pa’i bsod nams la rdzas las byuṅ ba’i bsod nams thams cad kyis zil gyis gnon par mi nus pas na zil gyis mi non pa źes bya ste, bsod nams de dag bas byams pa’i bsod nams ’bras bu che źes bya ba’i don to.brgyan źes bya ba ni byams pa daṅ ldan pa ni miṅ gis smos pa’i yon tan de dag thob par ’gyur ba’i phyir ro.dbaṅ po ñams pa daṅ ma tshaṅ ba thams cad spaṅs pa źes bya ba la mig daṅ rna ba la sogs pa’i dbaṅ po yod kyaṅ gzugs lta ba la mi gsal ba daṅ, sgra mñan pa la mi gsal ba ni dbaṅ po ñams pa’o, rna ba rdum po daṅ, mig źar ba daṅ, lag pa rdum por ’gyur ba ni dbaṅ po ma tshaṅ ba’o, byams pa daṅ ldan pa ni gar skyes kyaṅ dbaṅ po gsal źiṅ dbaṅ po tshaṅ bar skye bar ’gyur bas na dbaṅ po ñams pa daṅ ma tshaṅ ba thams cad spaṅs pa źes bya’o. bde ’gro thams cad daṅ mya ṅan las ’das pa’i lam daṅ mthun pa źes bya ba la ji ltar tshul khrims daṅ sbyin pa la sogs pas lha daṅ mir skye ba daṅ, ’phags pa’i lam yan lag brgyad pas mya ṅan las ’das pa thob par ’gyur ba bźin du byams pa la gnas pas kyaṅ rtag tu lha daṅ mir skye ba daṅ, mya ṅan las ’das pa thob par ’gyur bas na bde ’gro thams cad daṅ mya ṅan las ’das pa’i lam daṅ mthun pa źes bya’o. ṅan soṅ thams cad daṅ mi khom pa brgyad las ’das pa źes bya ba ni byams pa daṅ ldan pa de rnams kyaṅ ñams ṅa ba’i gnas dag tu mi skye ba’i phyir ro. ’bras bu bśad zin to.


chos kyi kun dga’ la mos pa;’dod pa daṅ loṅs spyod kyi dbaṅ phyug la mṅon par dga’ ba med pa;sems can thams cad la sems sñoms pa;sbyin pa’i sbyor ba tha dad pa daṅ bral ba;tshul khrims daṅ bslab pa thams cad kyi sgo;tshul khrims ’chal pa thams cad yoṅs su skyob pa;bzod pa’i stobs ston pa;ṅa rgyal daṅ, rgyags pa daṅ, dregs pa thams cad daṅ bral ba;mi ’khrugs pa’i brtson ’grus brtsams śiṅ yaṅ dag par sbyor ba bya ba thams cad las yaṅ dag par sgrol ba;’phags pa rnams ’jug pa’i bsam gtan daṅ, tiṅ ṅe ’dzin daṅ, sñoms par ’jug pa’i rtsa ba;bsam gtan daṅ, rnam par thar pa daṅ, tiṅ ṅe ’dzin daṅ, sñoms par ’jug pas ñon moṅs pa thams cad las ṅes par ’byuṅ ba;gsaṅ sṅags daṅ thos pa ’dzin pas ṅes par sems pa’i śes rab kyi rgyu skyed pa;raṅ gi phyogs daṅ gźan gyi phyogs la ṅes pa;bdud kyi phyogs daṅ ñon moṅs pa rnams bsal ba,’grogs na bde ba;bsñen bkur daṅ ’jug pa’i rgyu ’thun pa la sems pa;spyod lam sruṅ bar byed pa;rgod pa thams cad las ’das pa;ṅa rgyal gyi las sel ba;ṅo tsha śes pa daṅ khrel yod pas byugs śiṅ dri źim pa ste,bag chags daṅ, mtshams sbyor ba daṅ, ñon moṅs pa’i dri ṅa ba sbyoṅ ba’o.

dharmārāmaratatākāmabhogaiśvaryanirabhinandanā;samacittatā sarvasattveṣu,dānaprayogānānātvam;sarvaśīlaśikṣāmukham,paritrāṇatā sarvaduḥśīleṣu,kṣāntibalasaṃdarśanatā,sarvamānamadadarpavigatatā;akṣobhyavīryam ārabhya sarvasamyakprayogakāryasamuttāraṇatā;āryapraviṣṭadhyānasamādhisamāpattimūlam;sarvakleśaniḥsaraṇaṃ dhyānavimokṣasamādhisamāpattibhiḥ;nidhyaptiprajñāhetūtpādikā mantraśrutādhāreṇa;svapakṣaparapakṣaniyatiḥ,mārapakṣakleśāpanayanā;sukhasaṃvāsā;paryupāsanapratipattiniṣyandacintā;īryāpatharakṣaṇā,sarvauddhatyātikrāntā;mānakarmanivṛttiḥ,hrīrapatrapyopaliptā sugandhā;vāsanānusaṃdhikleśadurgandhaśodhanā.

[4. Its essence (svabhāva):] Delight in the joy of [emptiness, the truth in] religion [or in the practice of religion][and thus] no joy in pleasures, food and power;the same thoughts towards all beings,making no distinctions in the practice of generosity;the way into morality and rules of conduct,but protecting [from the bad] all with bad morality [and helping them to reach the good],showing the power of tolerance,no conceit, infatuation or arrogance;carrying through to the end all actions of right practice by undertaking imperturbable vigour;the root of the meditations, concentrations and states of meditation which the holy enter;deliverance from all vices by the meditations, liberations, concentrations and states of concentration;bringing about the causes of introspection and insight by retaining learning in sacred formulas;certainty of one’s own position of [purity (vyavadāna) ] and the other position [of evil and vices (mārakleśa) ],doing away with the position of evil and vices;pleasant to stay with;pondering the result of serving and progressing [on the stages (bhūmi) and in the moments of existence which are the wings of awakening (bodhipakṣikadharma) ];guarding one’s behaviour,transcending all frivolity [in such a way that the senses (indriya) and consciousness (vijñāna) do not enter the outer objects (viṣaya), but stay in peace];cessation of conceited action,being anointed with conscience regarding oneself and when confronted with others, and thus fragrant;and purification of the foul smell of the fetters of impressions and vices.

raṅ bźin bstan pa’i phyir chos kyi kun dga’ la mos pa źes bya ba gsuṅs te, stoṅ pa ñid la dad pa ni chos kyi kun dga’ la dga’ ba’o. de ston par byed pa’i gźuṅ de la dad pa ni chos kyi kun dga’ ba la mos pa’o; yaṅ na chos spyad par ’dod pa ni chos kyi kun dga’ la dga’ ba’o; de sgrub par byed pa ni chos kyi kun dga’ la mos pa ste, de bas na ’dod pa daṅ loṅs spyod la mi ’dod ces bya bar sbyar ro; ’dod pa ni gzugs daṅ sgra la sogs pa’o. loṅs spyod pa ni bza’ ba daṅ btuṅ ba la sogs pa’o. dbaṅ phyug ni rgyal po’i srid la sogs pa’o.sems can thams cad la sems sñoms pa źes bya ba ni byams pa des phyogs daṅ dus chad pa med de, phyogs bcu daṅ dus gsum thams cad kyi sems can thams cad la ’dra bar dmigs pa’i phyir ro. sbyin pa’i sbyor ba tha dad pa daṅ bral ba źes bya ba ni ’di la ni sbyin, ’di la ni mi sbyin źes bya ba daṅ, ’di ni sbyin, ’di ni mi sbyin źes bya ba med kyi, sems can thams cad la dṅos po thams cad sbyin par byed pa’i phyir ro.tshul khrims daṅ bslab pa thams cad kyi sgo źes bya ba ni byams pa daṅ ldan na sems can gyi srog gcod pa daṅ, loṅs spyod las ma byin par len pa la sogs pa mi byed de, tshul khrims skye ba’i rgyu daṅ rkyen yin pa’i phyir tshul khrims daṅ bslab pa thams cad kyi sgo źes bya’o; tshul khrims ’chal pa thams cad yoṅs su skyob pa źes bya ba ni tshul khrims ñams pa rnams mi dge ba’i gnas nas bskyod de dge ba’i gnas su ’god par byed pa’i phyir ro.bzod pa’i stobs ston pa źes bya ba ni sems can mthu chuṅ ṅu rnams kyis gnod par byas kyaṅ slar gnod par mi byed pa’i phyir te, de bas na ṅa rgyal daṅ, rgyags pa daṅ, dregs pa thams cad daṅ bral ba’o, de la ṅa rgyal ni ṅa rgyal rnam pa bdun no, rgyags pa ni loṅs spyod sñems pa’o, dregs pa ni byad lag daṅ śes pa sñems pa ste, byams pa daṅ ldan pa la ñes pa de lta bu med pas na bral ba źes bya ste.rtsa ba źes bya ba ni tiṅ ṅe ’dzin de rnams kyi rgyu byams pa yin pas so. mi ’khrugs pa’i brtson ’grus brtsams śiṅ yaṅ dag par sbyor ba bya ba thams cad las yaṅ dag par sgrol ba źes bya ba ni brtson ’grus kyi bya ba ’di lta bu yaṅ byams pas mthar ’byin par byed de źes bya bar sbyar te, le lo’i dbaṅ du mi ’gyur źiṅ graṅ ba daṅ tsha ba la sogs pa daṅ, bdud daṅ mu stegs can la sogs pas mi bzlog pa’i brtson ’grus brtsams pa ni mi ’khrugs pa’i brtson ’grus brtsams pa źes bya’o; pha rol du phyin pa drug bsgrubs pa daṅ sems can thams cad kyi don bya bar sbyor ba ni yaṅ dag par sbyor ba źes bya’o; bya ba de dag thams cad mthar ’byin par byed pa ni yaṅ dag par sgrol ba źes bya’o.
Following the order of T1 p. 200a5-6. All Tibetan versions and ṭ have the last two items the other way around. The commentary on rtsa ba, in the mūla text, is accordingly first.ñon moṅs pa thams cad las ṅes par ’byuṅ ba źes bya ba ni tiṅ ṅe ’dzin la sems rtse gcig tu bźag pas ñon moṅs pa thams cad kyaṅ spoṅ bar byed ces bya ba’i don to.gsaṅ sṅags daṅ thos pa ’dzin pas ṅes par sems pa’i śes rab kyi rgyu skyed pa źes bya ba la chos kyi don zab mo’am bsam gtan gyi man ṅag thob pa phyin ci ma log par ’dzin pa ni gsaṅ sṅags daṅ thos pa ’dzin pa źes bya’o, de ltar bzuṅ nas sems la bsam gtan du bya źiṅ ṅes par rtog nus pa’i śes rab kyaṅ byams pa las ’byuṅ bas śes rab kyi rgyu bskyed pa źes bya’o.raṅ gi phyogs daṅ gźan gyi phyogs la ṅes pa źes bya ba la raṅ gi phyogs ni rnam par byaṅ ba’i chos so, gźan gyi phyogs ni bdud daṅ ñon moṅs pa’i phyogs te, ṅes pa ni de gñis la mkhas śiṅ de gñis bye brag phyed pa’o; de ltar bye brag phyed nas bdud kyi phyogs daṅ ñon moṅs pa ni spoṅ bar byed, rnam par byaṅ ba’i phyogs rnams ni ’phel bar byed pa’i phyir bdud kyi phyogs daṅ ñon moṅs pa rnams bsal ba źes bya ba la sogs pa gsuṅs so.bsñen bkur daṅ ’jug pa’i rgyu mthun pa la sems źes bya ba la bsñen bkur ni saṅs rgyas daṅ byaṅ chub sems dpa’ la sogs pa la bsñen bkur byed pa’o, ’jug pa ni sa daṅ byaṅ chub kyi phyogs kyi chos rnams spyod pa la źugs pa ste, byams pa ni rgyu de lta bu dag daṅ ’dra ba las byuṅ ba’i ’bras bu la sems pas ni rgyu mthun pa la sems pa’o.spyod lam sruṅ bar byed ces bya ba ni byams pas spyod lam thams cad du ñon moṅs pa mi ’byuṅ bar bsruṅ źiṅ spyod lam mi mdzes pa rnams med par byed ces bya ba’i don to; rgod pa thams cad las ’das pa źes bya ba ni dbaṅ po daṅ rnam par śes pa yul la mi ’jug ciṅ źi bar gnas źes bya ba’i tha tshig go.ṅa rgyal gyi las sel ba źes bya ba ni byams pas ṅa rgyal gyi rgyu las byuṅ ba’i las mgo ’phaṅ bstod pa daṅ, lag pa brkyaṅ ba la sogs pa kheṅs pa’i mtshan ma rnams med par byed ces bya ba’i tha tshig go; ṅo tsha śes pa daṅ khrel yod pas byugs śiṅ źes bya ba la bdag la ltos nas sdig pa mi dge ba’i chos mi byed pa ni ṅo tsha śes pa’o, gźan la ltos nas sdig pa mi dge ba’i chos mi byed pa ni khrel yod pa ste, chos de dag gñis daṅ ldan pa ni byugs pa źes bya’o, dri źim po ni ṅo tsha śes pa daṅ khrel yod pa daṅ ldan pas kha na ma tho ba daṅ ldan pa mi rigs pa’i chos de la med pa’i phyir te, de bas na dri ṅa ba sbyoṅ ba źes bya bar sbyar ro. las bśad zin to. vāsanā as derived from vās- means perfume, as derived from vas- "remaining", etc.


btsun pa śa ra dva ti’i bu, byams pa ni sems can thams cad yoṅs su skyob pa ste, byams pa chen po ni bdag gi bde ba gtoṅ źiṅ sems can rnams la bde ba sbyin pa’o.ñan thos rnams kyi byams pa ni bdag skyob pa’o, byaṅ chub sems dpa’ rnams kyi byams pa chen po ni sems can thams cad yoṅs su skyob pa’o.

maitrī, bhadanta śāradvatīputra, sarvasattvaparitrāṇatā, mahāmaitry ātmasukhatyāgā sattvānāṃ sukhadātā.śrāvakānāṃ maitry ātmatrāṇatā, bodhisattvānāṃ mahāmaitrī sarvasattvaparitrāṇatā.

[5. Its excellence (viśeṣa):] Friendliness, reverend Śāradvatīputra, is protecting all beings, great friendliness is giving up one’s own pleasure and giving pleasure to living beings.The friendliness of the disciples is to protect oneself, the great friendliness of the bodhisattvas is to protect all beings.




btsun pa śa ra dva ti’i bu, byams pa ni chu bo las sgrol ba’o.

maitrī, bhadanta śāradvatīputraughottāraṇī.

Friendliness, reverend Śāradvatīputra, takes you out of the stream of existence.

khyad par bstan pa’i phyir btsun pa śa ra dva ti’i bu, byams pa ni sems can thams cad yoṅs su skyob pa ste źes bya ba la sogs pa gsuṅs te, thams cad skyob pa źes bya ba’i tshig ’di ni bstan pa’o, lhag ma rnams ni ji ltar byams pa sems can thams cad skyob par byed pa’i bśad pa’o; bdag gi bde ba gtoṅ źiṅ źes bya ba ni byams pa chen po daṅ ldan pa rnams rtog par bdag bde ba daṅ ldan par mi ’dod ces bya ba’i tha tshig go, sems can rnams la bde ba sbyin pa’o źes bya ba ni sems can rnams tshe ’di daṅ tshe rabs gźan na yaṅ bde ba la ’jog par byed pa’i phyir te, de bas na byams pa chen por ’gyur ro, sems can rnams tshe ’dir bde ba la ’jog pa ni kha na ma tho ba med pa’i zaṅ ziṅ gi bde ba thams cad daṅ ldan par byas pas so, sems can rnams tshe rabs gźan du bde ba la ’jog pa ni sems can rnams tshe rabs gźan du lha daṅ mi’i bde ’gro byas pa’i phyir ro. ñan thos rnams kyi byams pa ni bdag skyob pa’o źes bya ba la de dag gi byams pa ni bdag ’khor ba las thar par byed pa tsam las gźan mi byed pa’i phyir ro, byaṅ chub sems dpa’ rnams kyi byams pa chen po ni sems can thams cad yoṅs su skyob pa źes bya ba ni byaṅ chub sems dpa’ rnams kyi byams pas ni sems can thams cad ’khor ba’i sdug bsṅal daṅ ṅan soṅ gi sdug bsṅal las ’byin par byed pa’i phyi ro. btsun pa śa ra dva ti’i bu, byams pa ni chu bo las sgrol ba’o źes bya ba la byaṅ chub sems dpa’ rnams kyi byams pa ni źes bya bar sbyar te, byaṅ chub sems dpa’ rnams kyi byams pa ni sems can thams cad chu bo bźi las bsgral nas mya ṅan las ’das pa’i gnas su ’jog par byed pa’o źes bya ba’i tha tshig go. khyad par bśad zin to.


btsun pa śa ra dva ti’i bu, byams pa ni gsum po ’di dag ste. gsum gaṅ źe na? ’di lta ste: sems can la dmigs pa’i byams pa daṅ; chos la dmigs pa’i byams pa daṅ; dmigs pa med pa’i byams pa’o.

maitrī, bhadanta śāradvatīputremās tisraḥ. katamās tisraḥ? yā imāḥ sattvārambaṇā maitrī, dharmārambaṇā maitrī, anārambaṇāmaitrī.

[6. The different kinds (prabheda):] Friendliness, reverend Śāradvatīputra, consists in these three things. What three? 1) Friendliness with living beings as the object, 2) friendliness with moments of existence as the object, and 3) friendliness without object.

rab tu dbye ba bstan pa’i phyir ’di ltar btsun pa śa ra dva ti’i bu źes bya ba la sogs pa gsuṅs te, byaṅ chub sems dpa’i byams pa phye na rnam pa gsum du ’gyur ro.


de la sems can la dmigs pa’i byams pa ni sems daṅ po bskyed pa’i byaṅ chub sems dpa’ rnams kyi’o;

tatra sattvārambaṇā maitrī prathamacittotpādikānāṃ bodhisattvānām;

1) Friendliness with living beings as the object pertains to the bodhisattvas who have produced the thought of awakening for the first time;

byaṅ chub sems dpa’i byams pa gaṅ gis dmigs pa’i yul gaṅ la dmigs pa bstan pa’i phyir de la sems can la dmigs pa’i byams pa ni sems daṅ po bskyed pa’i byaṅ chub sems dpa’ rnams kyi źes bya ba la sogs pa gsuṅs te, sems daṅ po bskyed pa’i byaṅ chub sems dpa’ ni daṅ po so so’i skye bo’i dus na bla na med pa’i byaṅ chub tu sems bskyed pa yan chad mos pas spyod pa’i sa la gnas pa rnams so, de’i tshe na sems can thams cad bla na med pa’i byaṅ chub tu ’god par bya’o, źes sems can gyi dṅos po yod par lta ba’i phyir sems can la dmigs pa źes bya’o.


chos la dmigs pa’i byams pa ni spyod pa la źugs pa’i byaṅ chub sems dpa’ rnams kyi’o;

dharmārambaṇā maitrī caryāpratipannānāṃ bodhisattvānām;

2) friendliness with moments of existence as the object pertains to the bodhisattvas whose practice is in progress;

chos la dmigs pa’i byams pa ni spyod pa la źugs pa’i byaṅ chub sems dpa’ rnams kyi źes bya ba la sa daṅ po yan chad sa bdun pa man chad ni spyod pa la źugs pa’i byaṅ chub sems dpa’ rnams źes bya ste, de’i tshe sa daṅ pha rol tu phyin pa daṅ byaṅ chub kyi phyogs la sogs pa’i chos thams cad sbyoṅ źiṅ spyod pas spyod pa la źugs pa źes bya’o, de dag gi byams pa ni byaṅ chub kyi phyogs kyi chos de dag la dmigs pa’i phyir chos la dmigs pa’o.


dmigs pa med pa’i byams pa ni mi skye ba’i chos la bzod pa thob pa’i byaṅ chub sems dpa’ rnams kyi ste;

anārambaṇā maitry anutpattikadharmakṣāntipratilabdhānāṃ bodhisattvānām.

3) friendliness without object pertains to the bodhisattvas who have attained the tolerance that all moments of existence are unborn.

dmigs pa med pa’i byams pa ni mi skye ba’i chos la bzod pa thob pa’i byaṅ chub sems dpa’ rnams kyi ste źes bya ba la mi skye ba’i chos la bzod pa ni sa brgyad pa yan chad la bya ste, de dag gi mtshan ma med pa la lhun gyis grub par ’jug pas de dag gi byams pa ni goṅ du smos pa’i sems can daṅ chos gñi ga yaṅ don dam par ma byuṅ ma skyes par rtogs pas, de dag mi dmigs pa’i phyir dmigs pa med pa’o. gal te de ltar gñi gar mi dmigs na ji ltar byams par gyur źe na? don dam par de ltar mi dmigs kyaṅ kun rdzob tu sems can la dmigs par ’dra bar snaṅ bas byams pa źes btags pa la ñes pa med do.
Cf. Mppś p. 1250ff; ibid. p. 1250 note 1 gives a bibliography on the threefold maitrī.


btsun pa śa ra dva ti’i bu, ’di ni byaṅ chub sems dpa’ rnams kyi byams pa mi zad pa źes bya’o.

iyam ucyate, bhadanta śāradvatīputra, bodhisattvānām akṣayā maitrī.

This, reverend Śāradvatīputra, is called the bodhisattvas’ imperishable friendliness.

byams pa mi zad pa bśad zin to.


