34th akṣaya: Kāyasmṛtyupasthāna

34th Imperishable: The Presence of Recollection Concerned with the Body.


de la byaṅ chub sems dpa’i lus la lus kyi rjes su lta ba dran pa ñe bar gźag pa ni: ji ltar na byaṅ chub sems dpa’ lus la lus kyi rjes su lta źiṅ gnas śe na?

tatra bodhisattvasya kāye kāyānupaśyanā smṛtyupasthānam, kathaṃ bodhisattvaḥ kāye kāyānudarśī viharati?

As for the bodhisattva’s presence of recollection which consists in the consideration of the body, how does the bodhisattva continually consider the body?

de la raṅ gi gnas kyi byaṅ chub sems dpa’ gaṅ źe na? lus dran pa ñe bar gźag pa la rab tu źugs pa yin te, lus thams cad daṅ yaṅ bral bar gyur la, mtshan daṅ dpe byad kyi lus kyaṅ rdzogs par byed pa’o. de’i dbaṅ du byas nas de la byaṅ chub sems dpa’i lus la lus kyi rjes su lta ba’i dran pa ñe bar gźag pa źes bya ba la sogs pa gsuṅs so. gaṅ goṅ du mdor smos pa de ni ’di yin no źes bya ba’i don to – "What then is the bodhisattva concerned with his own basis (ātmāśraya)? He is one progressing in the presence of recollection concerned with his body (kāyasmṛtyupasthānapratipanna); he becomes freed from every body, but attains a body with the marks and signs of beauty (lakṣaṇānuvyañjanakāya). With reference to him it is said (tam adhipatiṃ kṛtvā) ..."
Then follows a quotation from Śbh fol. 10A13-10B11, S p. 2915-29317, D fol. 107a4-108a1, not in W:
de la lus ni gaṅ, lus la lus kyi rjes su lta ba ni gaṅ, dran pa ni gaṅ, dran pa ñe bar gźag pa ni gaṅ źe na – tatra katamaḥ kāyaḥ / katamā kāye kāyānupaśyanā / katamā smṛtiḥ / katamāni smṛter upasthānā(4)ni /
smras pa: lus ni rnam pa sum cu rtsa lṅa yod de, ’di lta ste: naṅ gi daṅ, phyi rol gyi daṅ, dbaṅ pos zin pa daṅ, dbaṅ pos zin pa ma yin pa daṅ, sems can du bgraṅ ba daṅ, sems can du bgraṅ ba ma yin pa daṅ, gnas ṅan len daṅ ldan pa daṅ, śin tu sbyaṅs pa daṅ ldan pa daṅ, ’byuṅ ba’i lus daṅ, ’byuṅ ba las gyur pa’i lus daṅ, miṅ gi lus daṅ, gzugs kyi lus daṅ, sems can dmyal ba pa daṅ, dud ’gro’i skye gnas pa daṅ, yi dags kyi yul daṅ, mi’i daṅ, lha’i daṅ, rnam par śes pa daṅ bcas pa daṅ, rnam par śes pa med pa daṅ, naṅ gi lus daṅ, phyi rol gyi lus daṅ, yoṅs su gyur pa daṅ, yoṅs su ma gyur pa daṅ, bud med kyi lus daṅ, skyes pa’i lus daṅ ma niṅ gi lus daṅ, mdza bśes kyi lus daṅ, dgra bo’i lus daṅ, tha mal pa’i lus daṅ, lus ṅan pa daṅ, lus ’briṅ daṅ, lus bzaṅ po’i lus daṅ, gźon nu’i lus daṅ, laṅ tsho’i lus daṅ, rgan po’i lus te, de ni re źig lus kyi rab tu dbye ba yin no – āha // kāyaḥ pañcatriṃśadvidhaḥ / tad yathā ādhyātmiko bāhyaś ca // indriyasaṃgṛhītaḥ anindriyasaṃgṛhītaś ca / satvasaṃkhyātāsatvasaṃkhyātāś ca / dauṣṭhulyasahagataḥ praśrabdhisahagataś ca / bhūtakāyaḥ bhautikakāyaś ca / nāmakāyo rūpakāyaś ca / nārakas tairyagyonikaḥ / pretaviṣayikaḥ / mānuṣyako divyaś ca / savijñā(5)nakaḥ avijñānako vā / antaḥkāyo bahiḥkāyaś ca / vipariṇato ’vipariṇataś ca // strīkāyaḥ puruṣakāyaḥ paṇḍakakāyaś ca / mitrakāyaḥ amitrakāyaḥ udāsīnakāyaś ca / hīnakāyo madhyakāyaḥ praṇītakāyaś ca / dahrakāyaḥ yuvakāyo vṛddhakāyaś ca / ayaṃ tāvat kāyasya prabhedaḥ /
de la rjes su lta ba ni rnam pa gsum ste, lus kyi dbaṅ du byas nas thos pa las byuṅ ba daṅ, bsams pa las byuṅ ba daṅ, bsgoms pa las byuṅ ba’i śes rab gaṅ yin pa ste, śes rab des lus thams cad la rnam pa thams cad du yaṅ dag pa kho nar ñe bar rtog par byed ciṅ, kun tu rtog par byed, rjes su ’jug par byed, rjes su rtog par byed pa’o – tatrānupaśyanā trividhā / yā kā(6)yam adhipatiṃ kṛtvā śrutamayī vā prajñā cintāmayī vā bhāvānāmayī vā / tayā prajñayā sarvakāyaṃ sarvvākāraṃ samyag evopaparīkṣate / saṃtīrayaty anupraviśati / anubudhyate /
de la dran pa ni des lus kyi dbaṅ du byas nas chos gaṅ dag gzuṅ ba’i chos de dag gi kho na’i don bsams pa gaṅ yin pa daṅ, gaṅ dag bsgom pas mṅon sum du byas pa’i tshig ’bru daṅ don daṅ mṅon sum du byas pa de sems kyis mi brjed pa gaṅ yin pa’o – tatra smṛtir yad asya kāyam adhipatiṃ kṛtvā ye dharmā udgṛhītās teṣām eva ca dharmāṇāṃ yo ’rthaḥ cintito ye ca bhāvanayā sākṣātkṛtāḥ / tatra vyaṃjane cārthe ca sā(7)kṣātkriyāyāṃ ca yaś cetasaḥ asammoṣaḥ /
de la dran pa ñe bar gźag pa ni bdag gi chos de dag legs par gzuṅ ṅam ’on te ma yin, śes rab kyis de daṅ de dag la legs par brtags sam ’on te ma yin, rnam par grol ba de daṅ de dag legs par reg par byas sam ’on te ma yin źes dran pa ñe bar gźag pa yin te, de ni dran pa ñe bar gźag pa yin no – tatra smṛtyupasthānaṃ sūdgṛhītā vā me te ete dharmā na veti/ sūpalakṣitā vā tatra tatra prajñayā na veti/ susaṃsparśitās tatra tatra vimuktyā na veti/ smṛtir upasthitā bhavatīdaṃ smṛter upasthānaṃ/
gźan yaṅ dran pa kun tu bsruṅ ba daṅ, yul gyi kun nas ñon moṅs pa med pa daṅ, dmigs pa la ñe bar gtod pa’i phyir dran pa ñe bar ’jog pa yin te. de la dran pa kun tu bsruṅ ba ni dran pa kun tu bsruṅ ba daṅ dran pa la rtag ’grus byed pa yin no. de la yul gyi kun nas ñon moṅs pa med pa ni dran pas yid kun tu bsruṅ ba daṅ, gnas skabs mñam pa la ’jog par byed pa daṅ, mtshan mar mi ’dzin pa daṅ, mṅon rtags su mi ’dzin pa daṅ, yid kyi dbaṅ po bsruṅ ba daṅ, yid kyi dbaṅ pos kyaṅ sdom pa sgrub par byed pa yin no. de la dmigs pa la ñe bar gtod pa ni dmigs pa rnam pa bźi po, ’di lta ste: khyab pa’i dmigs pa daṅ, spyod pa rnam par sbyoṅ ba’i dmigs pa daṅ, mkhas pa’i dmigs pa daṅ, ñon moṅs pa rnam par sbyoṅ ba’i dmigs pa la dran pa ñe bar gtod pa yin te; rgyu gsum po de dag gis dran pa legs par ñe bar gźag pa ñid gaṅ yin pa de ni dran pa ñe bar gźag pa źes bya’o – api ca smṛtyārakṣāyai smṛter upasthānaṃ viṣayāsaṃkleśāyālambanopanibandhāya ca / tatra smṛtyārakṣā yathoktaṃ pūrvva(8)m evārakṣitasmṛtir bhavati / niyakasmṛtir iti / tatra viṣayāsaṃkleśāya yathoktaṃ smṛtyārakṣitamānasaḥ / samāvasthācāriko na nimittagrāhī / nānuvyaṃjanagrāhī/ yāvad vistareṇa rakṣati mana-indriyaṃ / mana-indriyeṇa samvaram āpadyate / tatrālambanopanibandhāya yathoktaṃ caturvidhe ālambane smṛtim upanibadhnataḥ / tad yathā vyāpyālambane caritaviśodhanālambane kauśalyālambane kleśaviśodhanālambane vā / ebhis tribhir ākārair yā sūpasthitasmṛtitā idam ucyate smṛter upasthānaṃ //
ji ltar na byaṅ chub sems dpa’ lus la lus kyi rjes su lta źiṅ gnas śe na źes bya ba ni dris pa’o, dris pa’i lan gdab pa’i phyir de raṅ gi lus daṅ gźan gyi lus la lus kyi rjes su lta źiṅ gnas te źes bya ba la sogs pa gsuṅs so.
Notes to the Sanskrit text: 1) MS om. daṇḍa 2) MS ins. daṇḍa 3) MS katamā 4) MS ...triṃśati... 5) MS, S ins. daṇḍa 6) S ...sattva...sattva... 7) As D, ṭ yi dags; MS, S paitṛ for preta 8) S manuṣyo 9) MS ...kaṃ 10) S ṣaṇḍaka 11) S om. daṇḍa 12) MS yūna... 13) S kāyaś ca for kāyasya 14) As D, ṭ; MS, S om. cintāmayī vā 15) As D, ṭ des; MS, S yayā 16) S anuvupyate (?) 17) S smṛtipadasya for smṛtir yad asya 18) MS ins. double daṇḍa 19) MS ...tā 20) S asaṃ... MS, S om daṇḍa 21...21) As D, ṭ de la dran pa ñe bar gźag pa ni MS, S om. 22) MS, S // for / 23) MS ...tā 24...24) MS vetirupasthitā 25) In accordance with D, ṭ dran pa kun tu (du) bsruṅ ba, kun tu bsruṅ ba ~ ārakṣ... S smṛtyā rakṣ... 26) S nipaka... cf. Edg. s. v. nipaka and niyaka 27) D, ṭ dran pas yid kun tu bsruṅs pa (ṭ ...bsruṅ ba) 28) MS, S om. daṇḍa 29) MS ins. ucyater


de raṅ gi lus daṅ gźan gyi lus la lus kyi rjes su lta źiṅ gnas te; lus kyi sṅon gyi mtha’ la yaṅ rtog, lus kyi phyi ma’i mtha’ la yaṅ rtog, lus kyi da ltar byuṅ ba la yaṅ rtog ste:

sa svakāye parakāye kāyānudarśī viharati, kāyasya pūrvāntam api pratyavekṣate, kāyasyāparāntam api partyavekṣate, kāyasya pratyutpannatām api pratyavekṣate:

Continually [in concentration (samādhi) always having as the object the moments of existence (dharma) which have been examined by insight (prajñā) ] he considers [with insight (prajñā) examining the individual and general characteristics (svasāmānyalakṣaṇa) of] his own body and the body of others, he observes the past of the body, he observes the future of the body, he observes the present state of the body:

de la raṅ gi lus ni byaṅ chub sems dpa’ ñid kyi lus so, gźan gyi lus ni sems can rnams kyi lus so; yaṅ na, raṅ gi lus ni mig daṅ rna ba daṅ sna daṅ lce daṅ lus kyi dbaṅ pos zin pa’i gzugs so, gźan gyi lus ni gzugs daṅ sgra la sogs pa’i phyir skye mched rnams so. lus kyi rjes su lta ba ni śes rab ste, raṅ daṅ gźan gyi lus kyi raṅ daṅ spyi’i mtshan ñid gaṅ yin pa la rtog par byed pa’o; gnas pa ni tiṅ ṅe ’dzin te, śes rab kyis brtags pa’i chos de la rgyun du dmigs pa’o. de ltar śes rab kyis rtog ciṅ tiṅ ṅe ’dzin gyis dmigs pa bstan pa’i phyir ro. lus kyi sṅon gyi mtha’ la yaṅ rtog, lus kyi phyi ma’i mtha’ la yaṅ rtog ces bya ba gsuṅs te, lus kyi sṅon gyi mtha’ ni lus daṅ po ma’i mṅal du byuṅ ba’i dus te, de la: lus ’di la yaṅ phyin ci log gis rgyu byas śiṅ pha ma’i khu ba daṅ khrag la sogs pa byuṅ ba mer mer po daṅ nur nur po la sogs pa’i mtshan ñid do, źes sṅon ji ltar gyur pa la rtog pa’o. lus kyi phyi ma’i mtha’ ni rga ba daṅ ’chi ba ste: lus ’di mthar rgas śiṅ ’chi ba daṅ, keṅ rus la sogs par ’gyur ro, źes rtog pa’o. lus kyi da ltar byuṅ ba ni da ltar dṅos su gnas pa’i lus te, de la yaṅ bkru ba daṅ mñe ba daṅ bza’ ba daṅ bgo ba la sogs pas bskyaṅ dgos so źes rtog pa’o.


kye ma, lus ’di ni phyin ci log las byuṅ ba, rgyu daṅ rkyen gyis grub pa, tshor ba med pa, byed pa med pa, bdag po med pa, yoṅs su ’dzin pa med pa, rgyu daṅ rkyen rnams kyis byuṅ ba ste.’di lta ste dper na: phyi rol gyi rtsva daṅ, śiṅ gel ba daṅ, rtsi daṅ, nags tshal ’di dag rgyu rkyen gyis ’byuṅ źiṅ tshor ba med pa, byed pa med pa, bdag po med pa, yoṅs su ’dzin pa med pa. de bźin du bdag gi lus ’di yaṅ rtsva daṅ, śiṅ gel ba daṅ, rtsi daṅ, nags tshal daṅ, śiṅ daṅ, rtsig pa daṅ, mig yor lta bu ste; phuṅ po daṅ khams daṅ skye mched kyis yoṅs su bzuṅ ba, tshor ba med pa, byed pa med pa, bdag po med pa, yoṅs su ’dzin pa med pa, bdag daṅ bdag gi’am, rtag pa’am, brtan pa’am, ther zug gam, mi g-yo ba’am, mi gnod pa’am, mi ’gyur ba’i chos can gyis stoṅ ste;lus ’di la bdag gir mi bya’i, bdag gis sñiṅ po med pa’i lus ’dis sñiṅ po mṅon par rdzogs par ’tshaṅ rgya bar bya’o.sñiṅ po de yaṅ gaṅ źe na? gaṅ ’di de bźin gśegs pa’i sku ste.bdag gis de bźin gśegs pa’i sku, chos kyi sku, rdo rje’i sku, mi śigs pa’i sku, brtan pa’i sku, khams gsum thams cad las khyad par du ’phags pa’i sku de sgrub par bya’o.bdag gi lus ñes pa du ma’i skyon chags mod kyi, ’on kyaṅ de bźin gśegs pa’i sku ñes pa thams cad daṅ bral ba thob par bya’o, sñam mo.

aho batāyaṃ kāyo viparyāsasamutthito hetupratyayaniṣpanno ’vedako ’kārako ’svāmiko ’parigraho hetupratyayair utpannaḥtad yathāpi nāmemāni bāhyāni tṛṇagulmauṣadhivanāni hetupratyayair utpadyante ’vedakāny akārakāṇy asvāmikāny aparigrahāṇi, evam evāyaṃ kāyo ’pi tṛṇagulmauṣadhivanavṛkṣakuḍyapratibhāsaḥ, skandhadhātvāyatanair parigṛhīto ’vedako ’kārako ’parigraha ātmātmīyanityadhruvaśāśvatācalitānupadravāpariṇāmadharmaiḥ śūnyaḥ.nāsmin kāye ahaṃkāraḥ, aham tv anenāsāreṇa kāyena sāram abhisaṃbhotsye.katamaś ca sa sāraḥ, yo ’yaṃ tathāgatakāyaḥ.ahaṃ taṃ tathāgatakāyaṃ dharmakāyaṃ vajrakāyam abhedyakāyaṃ dṛḍhakāyaṃ sarvatra dhātuviśiṣṭakāyaṃ pratipatsye.matkāyo ’nekavidhadoṣo ’pi tu bhaved vigatasarvadoṣaṃ tathāgatakāyaṃ prāpnuyām iti.

“Oh, this body originates from misunderstanding, is produced by causes and conditions, without a subject feeling or acting, without a ruling principle, beyond appropriation, arising by causes and conditons.Just as grass, bushes, plants and forests in the outside world arise by causes and conditions, without a subject feeling or acting, without a ruling principle, and beyond appropriation, in the same way this body is similar to grass, bushes, plants, forests, trees and walls, made up of the parts of personality and the spheres and fields of sense-perception, without a subject feeling or acting, beyond appropriation, empty of such moments of existence as a self, what pertains to a self, a permanent, stable, eternal, immovable, unoppressed or unchangable [substance].Even though there is no activity of a self in this body, I will wake up completely to the core by means of this body without a core.What is that core? The body of the Tathāgatas.I will attain that body of the Tathāgatas, the body of [all] moments of existence, the adamantine body, the uncrushable body, the firm body, the body distinct from the threefold world.Even though there are many imperfections in my body, I am going to attain the body of the Tathāgatas which is without imperfection.”

dus gsum gyi lus la rtog pa de ñid don rgyas par bstan pa’i phyir kye ma lus ’di ni źes bya ba la sogs pa gsuṅ ste, de yaṅ dbugs dbyuṅ du med pa daṅ, las daṅ ñon moṅs pa las byuṅ ba daṅ, gaṅ zag gi dṅos po med pa daṅ, chos kyi dṅos po med pa daṅ, dpe daṅ bcas pas bstan to. de la kye ma źes bya bas dbugs dbyuṅ du med pa bstan te, lus ’di sdug bsṅal rnam pa sna tshogs kyi ’byuṅ gnas yid la sdug bsṅal bar gyur na yaṅ de las bzlog pa’i skabs med pas kye ma’o źes gsuṅs te, de ni yi chad pa daṅ mi dga’ ba’i tshig go; phyin ci log las byuṅ źes bya ba las daṅ ñon moṅs pa las byuṅ ba bstan te, lta ba phyin ci log daṅ, ’du śes phyin ci log daṅ, sems phyin ci log las byuṅ ba daṅ, las daṅ ñon moṅs pa’i rgyu daṅ rkyen gyis bskyed pa’o; tshor ba med pa daṅ byed pa med pa źes bya ba la sogs pas gaṅ zag gi dṅos po med pa bstan te, lus de’i naṅ du mu stegs can dag gis btags pa’i bdag med pa’i phyir ro; rgyu daṅ rkyen rnams kyis byuṅ ba ste źes bya bas chos kyi dṅos po med pa bstan te, lus ñid kyaṅ sgyu ma bźin du rgyu rkyen gyi mthu las byuṅ nas rmi lam na snaṅ ba tsam du snaṅ bar zad kyi yod pa ma yin źes rtog par sbyar ro.’di lta ste dper na phyi rol gyi źes bya ba la sogs pas dpe bstan te, phyi rol gyi dṅos po la sogs pa’aṅ rgyu rkyen las byuṅ źiṅ bdag daṅ byed pa po med pa’o; de bźin du źes bya ba ni de daṅ ’dra bar źes bya ba’i tha tshig ste, rgyu rkyen las byuṅ ba daṅ bdag daṅ byed pa po med par ’dra ba’o; yoṅs su bzuṅ ba źes bya ba ni phuṅ po daṅ khams daṅ skye mched kyi mtshan ñid tsam źes bya ba’i don to; mi g-yo ba’am, mi gnod pa’am, mi ’gyur ba’i chos can gyis stoṅ ste źes bya ba ni mu stegs can gyi bdag mi g-yo, mi gnod, mi ’gyur źes bya ba de lta bu’i dṅos po med pa’o źes bya ba’i don to; yaṅ na rtag pa daṅ brtan pa la sogs pa ni bdag tu btags pa’i mtshan ñid de, lus de lta bu’i mtshan ñid ma yin pas na chos can gyis stoṅ pa’o, de la rtag pa ni mi rtag pa med pa’i phyir ro, brtan pa ni skad cig ma ’jog pa med pa’i phyir te, dus gźan yaṅ gnas pa’o, ther zug ni rgyud ’jam med pa’i phyir ro, mi g-yo ba ni phan pa’i dṅos pos phan par gyur pa med pa’o, mi gnod pa ni sdug bsṅal gyis gnod pa med pa’o, mi ’gyur ba’i chos can ni mi ’dra ba du mar gyur pa med pa’o; yaṅ na ni mi g-yo bas rtag pa’o, mi ’gyur bas na ther zug pa’o.lus ’di la bdag gir mi bya’i źes bya ba la lus ’di źes bya ba ni byaṅ chub sems dpa’ ñid kyi lus la bsñegs so, bdag gir mi bya źes bya ba ni lus de la bdag gi don du mi bya’o, yaṅ na lus de la chags par mi bya’o, yaṅ na lus de la bdag tu ’dzin par mi bya ste, ’di ni lus thams cad daṅ bral bar gyur pa’o; bdag gis sñiṅ po med pa’i lus ’dis sñiṅ po mṅon par rdzogs par ’tshaṅ rgya bar źes bya ba la bdag gi lus sñiṅ po med pa ni pha ma’i mi gtsaṅ ba daṅ las daṅ ñon moṅs pa’i rgyu rkyen las byuṅ ba daṅ, bdag daṅ sems can daṅ chos kyi dṅos po med pas sñiṅ po med pa ste, sñiṅ po med pa de la brten źes bya ba’i don to; sñiṅ po mṅon par ’tshaṅ rgya źes bya ba ni sñiṅ po’i chos de mṅon sum du bya źiṅ thob par bya’o źes bya ba’i tha tshig go.de la sñiṅ po’i chos ni sku gsum ste, chos kyi sku daṅ, loṅs spyod rdzogs pa’i sku daṅ, sprul pa’i sku’o. gaṅ ’di de bźin gśegs pa’i sku źes bya bas sku gsum char la bya bar ’dod do. bdag gis de bźin gśegs pa’i sku źes bya ba nas brtsams te bsgrub par bya’o źes bya ba yan chad kyis chos kyis thob par bya ba bstan to. chos kyi sku de yaṅ rnam pa lṅar rig par bya ste, 1) pha rol tu phyin pa’i ’bras bur gyur pa daṅ, 2) ñon moṅs pa daṅ śes bya’i sgrib pa ’joms par byed pa daṅ, 3) de gñis kyis mi tshugs pa daṅ, 4) dus thams cad du gnas pa daṅ, 5) thams cad las ’phags par gyur pa’o. 1) chos kyi sku źes bya bas sa daṅ pha rol tu phyin pa’i ’bras bur gyur pa bstan te, de bźin gśegs pa rnams kyi chos kyi sku de sa daṅ pha rol tu phyin pa’i chos rnams bsgrub pa’i rgyu las byuṅ ba’i sku yin pas so. 2) rdo rje’i sku źes bya bas ñon moṅs pa daṅ śes bya’i sgrib pa ’joms par bstan te, rdo rje bźin du bdag med pa’i mtshan ñid kyi sku des ñon moṅs pa daṅ śes bya’i sgrib pa spoṅ bar byed pa’i phyir ro. 3) mi śigs pa’i sku źes bya bas de gñis kyis mi tshugs pa bstan to, chos kyi sku de ñon moṅs pa daṅ śes bya’i sgrib pa glo bur gyis mi gos pa’i phyir ro. 4) brtan pa’i sku źes bya bas dus thams cad du gnas pa bstan te, nams kyaṅ ñams pa med ciṅ ’khor ba ji srid kyi bar du yaṅ gnas pa’i phyir ro. 5) khams gsum thams cad las khyad par du ’phags źes bya bas thams cad las ’phags par gyur pa bstan to, khams gsum thams cad las ’phags pa ñan thos kyi rnam par grol ba’i sku las kyaṅ khyad par ’phags pa’i phyir ro.bdag gi lus ñes pa du ma źes bya ba la sogs pas loṅs spyod rdzogs pa’i sku thob par bya ba bstan te, bdag gi lus ñes pa du ma’i skyon chags źes bya ba ni sṅon yaṅ las daṅ ñon moṅs pa daṅ pha ma’i mi gtsaṅ ba las byuṅ źiṅ, byuṅ nas kyaṅ ’dod chags la sogs pa ñon moṅs pa skye ba daṅ, sdug bsṅal sna tshogs ’byuṅ ba’i rten du gyur pas ñes pa du ma’i skyon daṅ ldan mod kyi źes bya ba’i don to; ’on kyaṅ źes bya ba ni lus de la yon tan yaṅ ’byuṅ bar ston pa ste, yon tan ’byuṅ bas skyon can de la brten nas źes bya bar draṅ ṅo; de bźin gśegs pa’i sku ñes pa thams cad daṅ bral ba thob par bya’o źes bya ba ni de bźin gśegs pa’i loṅs spyod rdzogs pa’i sku ñon moṅs daṅ śes bya’i sgrib pa thams cad daṅ bral ba thob par bya’o.


des phan yon mthoṅ bas na, so sor rtog pa’i stobs kyis ’byuṅ ba chen po’i gnas kyi lus spoṅ ste:bdag gis lus ’di yaṅ sems can thams cad kyi bya ba ci yod pa la zad par bya’o.’di lta ste dper na: phyi rol gyi sa’i khams daṅ, chu’i khams daṅ, me’i khams daṅ, rluṅ gi khams daṅ, ’byuṅ ba chen po bźi po de dag sgo sna tshogs daṅ, rnam pa sna tshogs daṅ, dmigs pa sna tshogs daṅ, rnam graṅs sna tshogs daṅ, yo byad sna tshogs daṅ, loṅs spyod sna tshogs kyis sems can thams cad kyi loṅs spyod daṅ yoṅs su spyod par ’gyur ro.de bźin du bdag gi lus ’byuṅ ba chen po bźi la gnas pa ’di yaṅ sgo sna tshogs daṅ, rnam pa sna tshogs daṅ, dmigs pa sna tshogs daṅ, rnam graṅs sna tshogs daṅ, yo byad sna tshogs daṅ, loṅs spyod sna tshogs kyis rgya cher sems can thams cad kyi loṅs spyod du ’gyur bar bya’o, źes des don gyi dbaṅ ’di mthoṅ bas lus la sdug bsṅal bar yaṅ rtog ciṅ sems can la lta ba’i phyir lus kyi sdug bsṅal gyis kyaṅ yoṅs su mi skyo’o;lus la mi rtag par rtog ciṅ skye ba daṅ śi ’pho bas kyaṅ yoṅs su mi skyo’o;lus la bdag med par rtog ciṅ sems can thams cad yoṅs su smin par bya ba’i phyir yaṅ yoṅs su mi skyo’o.lus la źi bar rtog ciṅ, źi bar btaṅ sñoms su yaṅ mi ltuṅ ṅo;lus la stoṅ pa ñid daṅ, mtshan ma med pa daṅ, smon pa med pa daṅ, dben par yaṅ rtog la, lus kyi stoṅ pa ñid daṅ, mtshan ma med pa daṅ, smon pa med pa daṅ, dben pa’i mthar yaṅ mi ltuṅ ṅo;de bźin du lus la mṅon par ’du mi byed pa daṅ, mi skye ba daṅ, ma byuṅ ba daṅ, dṅos po med pa daṅ, ji lta ba bźin du rnam par dag par yaṅ rtog la, lus mṅon par ’du mi byed pa daṅ, mi skye ba daṅ, ma byuṅ ba daṅ, dṅos po med pa daṅ, ji lta ba bźin du rnam par dag pa’i mthar yaṅ mi ltuṅ ṅo;lus tshor ba med pa daṅ, lus byed pa med pa daṅ, lus bdag po med pa daṅ, lus yoṅs su ’dzin pa med pa daṅ, lus dbyer med pa daṅ, lus ro gcig pa daṅ, lus nam mkha’i ṅo bo ñid daṅ, lus raṅ bźin gyis yoṅs su mya ṅan las ’das par yaṅ rtog la, lus g-yo ba med pa daṅ, byed pa med pa daṅ, bdag po med pa daṅ, ’dzin pa med pa daṅ, dbyer med pa daṅ, ro gcig pa daṅ, nam mkha’i ṅo bo ñid daṅ, raṅ bźin gyis yoṅs su mya ṅan las ’das pa’i mthar yaṅ mi ltuṅ ṅo.

sa pratyavekṣaṇabalena mahābhūtasamucchrayaṃ kāyaṃ prajahāty anuśaṃsadarśanatvāt:ayaṃ mayā kāyaḥ sarvasattvānāṃ kiṃkaraṇīyeṣu kṣapayitavyaḥ.tad yathāpi nāmemāni bāhyāni catvāri mahābhūtāni pṛthivīdhātur abdhātus tejodhātur vāyudhātuś ca nānāmukhair nānākārair nānārambaṇair nānāparyāyair nānopakaraṇair nānopabhogaiḥ sattvānāṃ upabhogaṃ paribhogaṃ gacchanti, evam evāham imaṃ kāyaṃ caturmahābhūtasamucchrayaṃ nānāmukhair nānākārair nānārambaṇair nānāparyāyair nānopakaraṇair nānopabhogair vistareṇa sarvasattvānām upabhogyaṃ kariṣyāmīti.sa imam arthavaśaṃ saṃpaśyan kāyaduḥkhatāṃ ca pratyavekṣate kāyaduḥkhatayā ca na parikhidyate sattvāvekṣatayā;kāyānityatāṃ ca pratyavekṣata upapatticyutibhyāṃ ca na parikhidyate;kāyānātmatāṃ ca pratyavekṣate sattvaparipācanayā ca na parikhidyate.kāyaśāntatāṃ ca pratyavekṣate śāntyupekṣāyāṃ ca na patati;kāyaśūnyatānimittāpraṇihitavivekatāṃ ca pratyavekṣate kāyaśūnyatānimittāpraṇihitavivekānte ca na patati.evaṃ kāyam anabhisaṃskārānutpādābhūtābhāvayathāvadviśuddhaṃ ca pratyavekṣate, kāyānabhisaṃskārānutpādābhūtābhāvayathāvadviśuddhānte na patati;kāyam avedakaṃ kāyam akārakaṃ kāyam asvāmikaṃ kāyam aparigrahaṃ kāyam asaṃbhinnaṃ kāyam ekarasaṃ kāyam ākāśasvabhāvaṃ kāyaṃ prakṛtiparinirvṛtaṃ ca pratyavekṣate, kāyācalākārakāsvāmikāparigrahāsaṃbhedaikarasākāśasvabhāvaprakṛtiparinirvṛtānte ca na patati.

He gives up his body, an accumulation of the four elements, through the power of observation, as he sees the benefit in this:“This body of mine may perish for any matter whatsoever of any being.Just as the four outer elements, the element of earth, the element of water, the element of fire and the element of wind, provide beings with various kinds of pleasure in various ways, by various forms, in various manners, by various objects, various necessities and various enjoyments, in the same way I will make this body, which is an accumulation of the four elements, (p. 127) turn fully into something for the enjoyment of living beings in various ways, by various forms, in various manners, by various objects, various necessities and various enjoyments.Having this motive he observes bodily suffering, but he does not get exhausted by bodily suffering since he has regard for living beings;he observes the impermanence of the body, but he does not get exhausted by birth and death;he observes selflessness in the body, but he does not get exhausted by bringing beings to maturity.He observes that the body is peaceful, but he does not fall into the apathy of peacefulness;he observes that the body is empty, beyond distinguishing marks, not something that can be longed for, something apart [having the essence of extinction (nirvāṇasvabhāva) ], but he does not fall into the extreme of emptiness, absence of distinguishing marks, that there is nothing that can be longed for, something apart.”Thus he observes the body as unconditioned, non-originated, non-being, non-existent, as it is and pure, but he does not fall into the extreme of unconditionedness, non-origination, non-being or non-existence, thusness or purity;he observes the body as without a subject who feels [the pleasant and unpleasant fruits of good and bad action], without a [lord (īśvara) who is the] creator [of the body], without a master [that is, an inner spirit (puruṣa) ], beyond appropriation [by a self different from these having power (adhiṣṭhāna) over the body], as not different [from the real nature of the body (kāyadharmatā) ], as of one taste [namely that of emptiness (śūnyatā) ], having the essence of empty space [which is not material (avastuka) and all-pervasive (sarvagata) ], and as originally totally extinguished, but he does not fall into [that is, he does not realize (na sākṣātkaroti) ] the extreme of the body’s immovability, absence of a creator, absence of a master, not being owned, non-difference, being of one taste, having the essence of empty space or being originally totally extinguished.

des phan yon mthoṅ bas na so sor rtog pa’i stobs kyis ’byuṅ ba chen po’i gnas kyi lus spoṅ ste źes bya ba ni lus sñiṅ po med pa ’di spyad legs na ’og nas ’byuṅ ba’i phan yon nam, yon tan ’byuṅ bar mthoṅ bar so sor rtog pa’i stobs kyis sa, chu, me, rluṅ la sogs pa sems can gyi gsos su gyur pa ’og nas bśad pa bźin du bdag gi lus kyaṅ de ltar zad par spyad do źes bya ba’i don to.bdag gis lus ’di yaṅ źes bya ba la sogs pa ni sems can thams cad kyi don bya ba ji yod pa rnams byed pa la lus ’di zad par bya, mthar byed par bya’o źes bya ba’i tha tshig go.sgo sna tshogs ni sems can rnam pa maṅ po rnam pa du ma’i sgos so; rnam pa sna tshogs ni rmo ba daṅ dpuṅ pa la sogs pa’i rnam pas so; dmigs pa sna tshogs ni sems can de dag gi la las jir dmigs, la las jir dmigs par byed pa’i phyir ro; rnam graṅs sna tshogs ni rmo ba daṅ rko ba la sogs pa yaṅ la las ji ltar la las ji ltar te, mi mthun pa du mar byed pa’i phyir ro; yo byad sna tshogs ni kha cig gi gnas, kha cig gis bgo ba la sogs par byed pa’i phyir ro; loṅs spyod sna tshogs ni bza’ ba du ma daṅ, btuṅ ba du ma’i dṅos po byed pas so; yoṅs su spyod par ’gyur ba ni gnas la sogs par gyur pas so, loṅs spyod du gyur pa ni bza’ ba la sogs par ’gyur bar ro.des don gyi dbaṅ ’di mthoṅ nas źes bya ba la byaṅ chub sems dpa’ des lus de la goṅ du bśad pa lta bu’i don gyi dbaṅ mthoṅ nas źes bya ba’i don to; lus la sdug bsṅal bar yaṅ rtog ciṅ źes bya ba ni lus skye ba daṅ, rga ba daṅ, na ba daṅ, ’chi ba la sogs pa’i sdug bsṅal rnam pa du ma daṅ ldan par rtog pa’o, sems can la lta ba’i phyir lus kyi sdug bsṅal gyis kyaṅ mi skyo źes bya ba ni de lta mod kyi sems can la sñiṅ rje ba’i phyir sdug bsṅal daṅ ldan pa’i lus kyis kyaṅ skyo ba med de, lus ’dor bar mi byed ces bya ba’i don to; yaṅ na sdug bsṅal bar rtog pa ni sdug bsṅal gsum daṅ brgyad la sogs pa graṅs med pa daṅ ldan par rtog pa’o.lus la mi rtag par rtog pa ni lus ’di skye ba daṅ, rga ba daṅ, ’chi ba daṅ ldan par rtog pa’o, śi ’phos pas kyaṅ yoṅs su mi skyo źes bya ba ni de lta mod kyi sems can gyi don du ’khor bar skye źiṅ ’chi ’pho bstan pas kyaṅ mi skyo ste, skye ba daṅ ’chi ’pho yaṅ mi gtoṅ ba’o.lus la bdag med par rtog ciṅ źes bya ba ni lus ’di la mu stegs kyis brtags pa’i bdag daṅ sems can med pa yaṅ khoṅ du chud ciṅ bya źes bya ba’i don to, sems can thams cad yoṅs su smin par bya ba’i phyir yaṅ mi skyo źes bya ba ni de ltar bdag daṅ sems can med par yaṅ rtog mod kyi sems can yoṅs su smin par bya ba’i phyir yaṅ mi skyo ste, sems can gyi don kyaṅ mi gtoṅ ṅo.lus la źi bar rtog ciṅ źes bya ba ni lus ’di chos kyi dṅos pos kyaṅ stoṅ par khoṅ du chud ciṅ źes bya ba’i don to, lus źi ba’i phyir btaṅ sñoms su yaṅ mi ltuṅ źes bya ba ni lus kyi stoṅ pa ñid du yaṅ mi ltuṅ ba’am, lus daṅ sems sbyaṅ bar bya ba’i phyir daṅ, dge ba’i rtsa ba bsags pa’i phyir btaṅ sñoms su yaṅ mi ’jog pa’o.dben par yaṅ rtog ces bya ba ni mya ṅan las ’das pa’i raṅ bźin yin par khoṅ du chud ces bya ba’i don to; mi ltuṅ źes bya ba ni de dag la mi gnas śiṅ de dag mṅon sum du mi byed pa ste, sla ba daṅ goṅ du bśad pa rnams ni ma bśad do.tshor ba med pa ni dge ba daṅ mi dge ba’i ’bras bu bde ba daṅ sdug bsṅal ba la sogs pa myoṅ bar byed pa’i tshor ba po med pa’o. byed pa med pa ni dbaṅ phyug la sogs pa lus skyed par byed pa’i byed pa po med pa’o. bdag po med pa ni naṅ na gnas pa’i skyes bu med pa’o. lus ’dzin pa med pa ni de las gźan pa’i bdag lus la byin gyis brlab pa med pa ste, tshig de dag gis gaṅ zag gi dṅos po med par bstan to. lus dbyer med pa źes bya ba ni lus kyi chos ñid la tha dad pa med pas so. lus ro gcig pa ni lus kyi chos ñid thams cad stoṅ pa ñid du ro gcig pas so. lus nam mkha’i ṅo bo ñid ces bya ba ni ji ltar nam mkha’ dṅos po med ciṅ thams cad du soṅ ba, de bźin du lus kyaṅ dṅos po med ciṅ thams cad du soṅ ba’i phyir ro. lus raṅ bźin gyis yoṅs su mya ṅan las ’das ces bya ba ni raṅ bźin gyis ñon moṅs pa daṅ śes bya’i sgrib pa’i dri ma daṅ ma ’dres pa ste, tshig de dag gis ni chos kyi dṅos po med par bstan to. mi ltuṅ ba ni stoṅ pa’i chos de mṅon sum du mi byed pa’o.


lus la lus kyi rjes su lta źiṅ gnas pa de lus la rdzas daṅ sñiṅ po yaṅ dag par rjes su mi mthoṅ ṅo.de naṅ gi lus la lus kyi rjes su lta źiṅ gnas pas naṅ na gnas pa’i ñon moṅs pa rnams kyi skabs mi ’byed do;de phyi rol gyi lus la lus kyi rjes su lta źiṅ gnas pas phyi rol gyi rjes su soṅ ba’i ñon moṅs pa rnams daṅ lhan cig tu mi gnas so.de lus ñon moṅs pa can ma yin pas, yoṅs su dag pa’i lus kyi las daṅ ldan pa yin; de lus kyi las yoṅs su dag pa daṅ ldan pas, lha daṅ mi’i naṅ na mtshan gyis legs par brgyan pa’i lus thob ste; de’i lus mtshan gyis legs par brgyan pas, lha daṅ mi rnams mṅon du ’dod par ’gyur ba yin no.

sa kāye kāyānudarśī viharan na dravyaṃ na sāraṃ samanupaśyati;so ’dhyātmaṃ kāye kāyānudarśī viharan nāntarvāsikānāṃ kleśānām avakāśaṃ dadāti;sa bāhyaṃ kāye kāyānudarśī viharan na bāhyānugataiḥ kleśaiḥ sārdhaṃ saṃvasati.sa niṣkleśakāyaḥ pariśuddhakāyakarmā bhavati, sa pariśuddhakāyakarmā devamanuṣyeṣu lakṣaṇasvalaṃkṛtaṃ kāyaṃ prāpnoti, devamanuṣyair abhimato bhavati tasya lakṣaṇasvalaṃkṛtena kāyena.

Continually considering his body he does not see any substance or core;continually considering the body internally [that is, the body belonging to the continuity (saṃtāna) which is oneself] he provides no scope for inner vices;continually considering the body outwardly [that is, the body belonging to the continuity (saṃtāna) which is another being] he does not stay with outer vices.He gets a body without vices and then acts in a pure way, acting in a pure way he attains among gods and human beings a body adorned with the characteristics of a great man, he becomes beloved of gods and human beings because of his body which is adorned with the characteristics of a great man.

de źes bya ba ni lus dran pa ñe bar gśag pa la gnas pa’i byaṅ chub sems dpa’ de’o, lus rdzas daṅ sñiṅ po yaṅ dag par rjes su mi mthoṅ źes bya ba la de ltar lta źiṅ gnas pa na lus ’di la rdzas yod pa daṅ, sñiṅ po yod par mi mthoṅ ba’o, de la rdzas yod par mi mthoṅ ba ni dṅos po yod par mi mthoṅ ba’o, sñiṅ po yod par mi mthoṅ ba ni mchog daṅ dam pa yin par mi mthoṅ ba’o.de naṅ gi lus la lus kyi rjes su lta źiṅ gnas źes bya ba ni byaṅ chub sems dpa’ de źes bya ba’i don to, naṅ gi lus ni bdag gi rgyud du gtogs pa’i lus so, lus la lus kyi rjes su lta ba ni goṅ du bśad pa ltar bdag gi lus la śes rab kyis stoṅ pa daṅ bdag med par lta ba’o, gnas pa ni de’i ’og tu tiṅ ṅe ’dzin gyis rtse gcig tu ’jog pa’o, gnas pas źes bya ba ni gnas pa’i phyir źes bya ba’i don to, de bas na źes bya bar sbyar ro, naṅ na gnas pa’i ñon moṅs pa rnams kyi skabs mi ’byed do źes bya ba ni lus la bdag tu lta ba la sogs pa’i ñon moṅs pa rnams skye ba’i skabs med par byed pa’o.phyi rol gyi ni sems can gźan gyi rgyud du gtogs pa’i lus so, lus kyi rjes su lta ba ni goṅ ma bźin du gźan gyi lus la dṅos po med pa daṅ, stoṅ par lta ba’o, phyi rol gyi rjes su soṅ ba’i ñon moṅs pa daṅ lhan cig mi gnas pa ni gźan gyi lus la dmigs pa las byuṅ ba’i ’dod chags daṅ źe sdaṅ la sogs pa’i ñon moṅs pas ma gos pa’o.de lus ñon moṅs pa can ma yin pas, yoṅs su dag pa’i lus kyi las daṅ ldan źes bya ba ni de ltar ñon moṅs pa’i dbaṅ du ma gyur pas sdig pa mi dge ba’i chos mi spyod pa’i lus kyi las daṅ ldan pa’o, lha daṅ mi’i naṅ na mtshan gyis legs par brgyan pa’i lus thob ces bya ba ni de dag gi naṅ na yaṅ mtshan thams cad tshaṅ bas brgyan pa’i lus sprul pa’i sku ’thob pa’o, mṅon sum du ’dod par ’gyur źes bya ba ni de’i gan du ’gro źiṅ de’i ’khor du khas len par ’gyur ba’o.


de ltar byaṅ chub sems dpa’ lus la lus kyi rjes su lta źiṅ gnas te.

evaṃ bodhisattvaḥ kāye kāyānudarśī viharati.

Thus the bodhisattva continually considers his body.

de ltar źes bya ba ni goṅ du bśad pa ltar ro.


’di ni byaṅ chub sems dpa’i lus la lus kyi rjes su lta ba dran pa ñe bar gźag pa źes bya’o.

idam ucyate bodhisattvānām kāye kāyānupaśyanā smṛtyupasthānam.

This is called the bodhisattvas’ presence of recollection which consists in the consideration of the body.

lus dran pa ñe bar gźag pa sgom pa mi zad pa bśad zin to.


